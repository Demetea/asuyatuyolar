--- 
layout: post 
name: pandoc-ile-metin-dosyalarn-donusturmek 
title: Pandoc ile Metin Dosyalarını Dönüştürmek Çok Kolay 
time: 2012-06-01 00:48:00.000000000 +01:00
description: "Düz metin ile yazın sonra istediğiniz formata çevirin"
category: articles
tags: [akademik, latex, sunum]
---

![]({{site.url}}/images/T-1000.jpg)

[Pandoc](http://johnmacfarlane.net/pandoc/) ufak boyutuna rağmen çok işinize yarayabilecek açık-kaynaklı bir yazılım. Yaptığı iş onlarca metin dosyasını birbirine çevirmek. Desteklediği formatlardan bazıları:

-   LaTeX (ve beamer)
-   Html (ve html sunumları)
-   Doc, Docx, Odt
-   Epub
-   MediaWiki, Markdown vs.

Peki bu programı nasıl kullanabilirsiniz? Örneğin kolayca bir sunum hazırlayıp internete yüklemek istiyorsunuz. Hemen bir metin dosyası açıp [Markdown](http://johnmacfarlane.net/pandoc/README.html#pandocs-markdown) kullanarak sunumunuzu hazırlayabilirsiniz. Gözünüz korkmasın, mesela aşağıda örnek bir dosya var.

> [Sunum\_hazirla.txt](http://dl.dropbox.com/u/2490601/for%20download/pandoc/sunum_hazirla.txt) 

Sonra bunu Pandoc'u kullanarak [dzslides](http://paulrouget.com/dzslides/) formatına tek komutla çevirebilirsiniz. (Ya da [Slidy](http://www.w3.org/Talks/Tools/Slidy2/Overview.html#%281%29), [S5](http://meyerweb.com/eric/tools/s5/) formatına). Çevirdiğiniz dosya her yerde açılabilen doğrudan web sitenize koyabileceğiniz bir html dosyası (Mesela ben dropbox klasörüme koydum).
Sunumu aşağıdaki bağlantıdan açabilirsiniz.

> [Html Sunum](http://dl.dropbox.com/u/2490601/for%20download/pandoc/sunum.html)

Gene de Beamer'dan ve pdf sunumlarından şaşmayanlardan mısınız? O halde sadece aşağıdaki komutu kullanarak ilk baştaki sade metin dosyamızı beamer sunumuna çevirebilirsiniz.

> `pandoc -t beamer sunum_hazirla.txt -o beamer.pdf`

### [Beamer Sunum](http://dl.dropbox.com/u/2490601/for%20download/pandoc/beamer.pdf)

Sunumlarınızın görünümünü bir şablon dosyası oluşturarak kolayca değiştirebilirsiniz.
Bu yazıda hep sunumlardan bahsettim ama aslında daha ilginç şeyler de yapılabilir. Mesela:

-   Tezinizi, makalelerinizi, ders notlarınızı e-kitap okuyucuları için .epub formatına çevirin.
-   Bir web sitesini doğrudan LaTeX formatına çevirin.
-   Kodlarınızı, grafiklerinizi, denklemlerinizi kolayca websitenizden paylaşın.
-   LaTeX dokümanlarınızı Word veya OpenOffice formatına dönüştürün.

[Pandoc sitesinde](http://johnmacfarlane.net/pandoc/demos.html) daha fazla örnek dosya ve komutlarını bulabilirsiniz. Elindeki materyalleri öğrencilerle paylaşmak isteyen ama üşenen, bahane üreten akademisyenler için  bence [Pandoc](http://johnmacfarlane.net/pandoc/) birebir. Duyurulur. Pandoc kullanmak isteyip de sorun yaşayan olursa yorum kısmına yazsın, yardımcı olmaya çalışırım.

