--- 
layout: post 
name: aman-gozlere-dikkat 
title: Aman, Gözlere Dikkat! 
time: 2011-02-23 22:33:00.000000000 +00:00 
description: "Bilgisayar başında göz sağlığı için birkaç tüyo"
category: articles
tags: [sağlık]
---

Eğer sizde benim gibi günün en az  10 saatini bilgisayar ekranına bakarak geçirenlerdenseniz, belki de artık gözünüz için biraz daha fazla özen göstermenin vakti gelmiştir. Tabi en iyisi, bilgisayar başında geçirdiğiniz vakti azaltmak ama bu mümkün değilse işte size birkaç öneri:

![]({{site.url}}/images/eye-circle.jpg)

## Çalışma Ortamınızı Düzenleyin.

Monitör için optimum mesafe, genelde bir kol boyu kadar olmalıdır (kolunuzu uzattığınız zaman parmak uçlarınız monitöre dokunacak kadar). Ayrıca monitöre direk karşıdan bakmak yerine, monitörünüzü yukarı doğru aşağı eğerek, monitörü biraz göz hizasının altında tutmakta fayda var.

![]({{site.url}}/images/monitor_diagram3.gif)

Konuyla ilgili daha fazla bilgiyi aşağıdaki sayfalardan edinebilirsiniz.

- [Healthy Computing](http://www.healthycomputing.com/office/setup/monitor/)
- [Trico](http://www.etrico.com/ergonomics/monitor.htm)

## Monitör Ayarlarınızı Düzenleyin

Monitörünüzün yenileme oranı(Refresh rate)'ini 60-75 Hz civarına arttırmak monitörü biraz daha konforlu kullanmanızı sağlayabilir.

Monitör parlaklığını da çalıştığınız ortama göre ayarlamakta fayda var. Karanlık bir odada parlak monitörle çalışmak gözlerinizi normalden fazla yoracaktır. Bu işi otomatik yapan ve severek kullandığım küçük bir program  tavsiye edebilirim: [F.lux](http://stereopsis.com/flux/).

[![]({{site.url}}/images/flux_logo.jpg)](http://stereopsis.com/flux/)

Programı kurup, yaşadığınızın şehri girdikten sonra, arka planda çalışmaya başlıyor. Gündüzleri monitörünüzde herhangi bir değişiklik yapmıyor ancak güneş batmaya başladıkça, monitörün renk sıcaklığını yavaş yavaş düşürüyor. Özellikle, gece bilgisayar başından kalkmayanlar için ideal. Bilgisayar kaynaklı uykusuzluk problemlerine de iyi geldiği iddia ediliyor ya orasını bilemiyeceğim.

Eğer Windows XP veye Vista kullanıyorsanız okuma kolaylığı sağlayacak başka bir özellik de 'Clear Type' efektini etkin hale getirmektir. (Windows 7, Ubuntu ve Mac'de zaten olan bir özellik). Bu ne demek ki diyorsanız, aşağıdaki resimde karşılaştırmalarını bulabilirsiniz.

[![]({{site.url}}/images/cleartype1.gif)]({{site.url}}/images/cleartype1.gif)

Clear Type'ı etkin hale getirmek aslında oldukça kolay.
Masaüstünde sağ tıklayarak: özellikler (ayarlar)'a tıklayarak monitör ayarlarınıza gelin. Daha sonra efektler seçeneklerine girip, Clear Type'ı etkin hale getirin. Sistem fontlarındaki değişikliği hemen farkedeceksiniz.

[![]({{site.url}}/images/02-cleartype_appearance.JPG)]({{site.url}}/images/02-cleartype_appearance.JPG)
[![]({{site.url}}/images/03-cleartype_effects01.JPG)]({{site.url}}/images/03-cleartype_effects01.JPG)

## Göz Eksersizleri Yapın

Bilgisayarın göze en önemli zararı, aynı mesafeye uzun süre göz kırpmadan bakmanızdan kaynaklanmaktadır. Bunlar göz tembelliğine ve göz kuruluğuna neden olurlar. Yarım saatte bir gözlerinizi monitörden ayırıp pencereden dışarı bakmak, bi süre gözlerinizi kırpıştırıp nemlenmelerini sağlamak monitörün zararlarını azaltmaya yardımcı olur. Göz eksersizleri ile daha fazla bilgiyi [şu linkten](http://www.ehow.com/how_5151877_improve-health-relieve-eye-strain.html) ve [bu linkten](http://www.wikihow.com/Exercise-Your-Eyes) bulabilirsiniz.
Eğer, kendinizi işe fazla kaptırıyor ve bu hareketleri yapmak aklınıza gelmiyorsa, size yardımcı olacak programlar mevcut.

[![]({{site.url}}/images/Workrave_logo.png)](http://www.workrave.org/)

[Workrave](http://www.workrave.org/), belli aralıklarla mola vermeniz gerektiğini hatırlatıyor. Bu aralar gözünüz için 20-30 saniyelik aralar olabildiği gibi, çalışma temponuza göre 10 dakikalık bir kahve molasına çıkmanız ya da vücudunuz için şu hareketleri yapsanız iyi olur diye de söyleyebiliyor. Programın size şunu yap, bunu yap demesinden kıllanmazsanız aslında oldukça faydalı bir araç.

[![]({{site.url}}/images/Workrave-Portable_2.png)](http://www.workrave.org/)

Sadece göz sağlığına odaklı bir program ise, [EyeDefender](http://www.eterlab.com/eyedefender/) (sadece Windows için). Mantığı gene aynı ama hareketleri yapmanız konusunda belki biraz daha ısrarcı.



