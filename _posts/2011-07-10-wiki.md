--- 
layout: post 
name: wiki 
title: 'Aradığım Not Alma Uygulaması: TiddlyWiki' 
time: 2011-07-10 15:01:00.000000000 +01:00 
category: articles
tags: [dropbox, wiki, not alma]
--- 


Geçen haftaki yazıda, işinize yarayabilecek belli başlı [not alma alternatiflerini](http://asuyatuyolar.org/2011/06/not-alma-alternatifleri.html) listelemiştik. Ancak bahsettiğim uygulamaların hiçbiri kafama tam olarak yatmadı. Benim aradığım not alma uygulamasında şu özellikler olmalıydı:

-   Ücretsiz olmalı (ya da ücretsiz seçeneğinde canımı sıkan bir kısıtlama olmamalı).
-   İnternetim olmadığı zamanlarda da kullanabilmeliyim.
-   Kolay ve hızlı not almaya elverişli olmalı.
-   İstediğim zaman başka dosyalarımı başka uygulamalara/sitelere taşıyabilmeliyim.

Tam aradığıma göre bir uygulamayı ise bir süre önce keşfettim: [TiddlyWiki](http://www.tiddlywiki.com/). Peki nedir bu TiddlyWiki?

[![]({{site.url}}/images/gtdtiddlywiki.jpg)]({{site.url}}/images/gtdtiddlywiki.jpg)

-   Tamamen ücretsiz ve açık kodludur.
-   TiddlyWiki bir program ya da site değildir. HTML uzantılı ufak bir dosyadır. Bu tek dosyada tüm bilgilerinizi saklayabilirsiniz. Bu dosyayı isterseniz flash belleğinizde her yere taşıyabilirsiniz.
-   Açmak için sadece herhangi bir internet tarayıcısı(Tercihen [Firefox](http://asuyatuyolar.blogspot.com/2011/03/firefox-4-ckt.html)) yeterlidir.
-   Not almak çok kolaydır (özellikle wiki kısayollarını öğrendikten sonra)
-   Tüm not alma ve formatlama işlerini sadece klavye kullanarak halledebilirsiniz(Latex kullanıcılarının seveceğine eminim).
-   Tüm bilgiler tek dosyada ve bilgisayarınızda olduğu için aramalar çok hızlıdır.
-   Tüm bilgileri birbirine linklerle ve etiketlerle bağlayabilirsiniz (wiki'liği burdan geliyor).
-   Notlar, kullanma klavuzları, yemek tarifleri, web sitesi oluşturmak çok kolaydır.
-   Eklentilerle istediğiniz gibi özelleştirebilirsiniz.

Tiddlywiki açık kodlu olduğu için birçok çeşidi mevcut. Devam etmeden önce aşağıdaki linkdeki TiddlyWiki'lerden hoşunuza gideni indirebilirsiniz.

-   **[Öz TiddlyWiki](http://www.tiddlywiki.com/):** Orjinal versiyonu, sıfırdan başlayıp TiddlyWiki'sini kafasına göre özelleştirmek isteyenler için.
-   **[mGSD](http://mgsd.tiddlyspot.com/#mGSD):** Notlarınızın büyük bir kısmı randevular ve yapılacak işlerden oluşuyorsa.
-   [**Tiddlydu3:**](http://www.giffmex.org/tiddlydu3.html) Takvim ve yapılacak işler içeren güzel bir şablon (thomass'a teşekkürler). Türkçe versiyonunu [şu linkden](http://dl.dropbox.com/u/2490601/for%20download/TiddlyDu3-lite_tr.zip) indirebilirsiniz.
-   **[GtdTiddlyWiki](http://nathanbowers.com/gtdtw/):**Bu da benim kullandığım şablon. Ancak orjinal linkteki şablon biraz fazla tefferruatlı. Daha boş ve Türkçe birkaç yardım sayfası eklediğim versiyonu [şu linkden](http://dl.dropbox.com/u/2490601/gtdplus_bos.htm)(sağ tıklayarak) indirebilirsiniz.
-   Bu seçenekler kesmediyse bir çok şablonu **[TiddyThemes](http://tiddlythemes.com/#[[General%20themes]])** sitesinde bulabilirsiniz.

Evet dosyanızı indirdiniz, bilgisayarınıza kaydettiniz. Artık eklemek istediğiniz notları ekleyebilirsiniz. Yalnız tüm eklemek istediklerinizi bir anda eklemeye çalışmayın. Yavaş yavaş aklınıza birşeyler geldikçe not alın. Ama eğer TiddlyWiki'de karar kıldıysanız da sadık kalın. Zaman geçtikçe sizin de her aradığınızı kolayca bulabileceğiniz, tonlarca notu tasnifleyebileceğiniz bir wikiniz oluşacaktır.
Hoşuma giden başka bir özelliği ise html kodu gömmenize de izin vermesi. Bu sayede, Google Takvim'inizi yapıştırabilir, randevularınızı tek sayfadan görebilirsiniz. Ya da ne bileyim YouTube'dan hoşunuza giden bir videoyu bile TiddlyWiki içine yerleştirebilirsiniz.
Dosyanıza kolayca erişmek için Firefox'da Application tab olarak ekleyebilirsiniz. Bu sayede internet tarayıcınızı her açtığınızda wikiniz elinizin altında olacak.

[![]({{site.url}}/images/app_tab.png)]({{site.url}}/images/app_tab.png)

### İnternetten Erişim:

Eğer TiddlyWiki'nize sadece bilgisayarınızdan ya da flash bellekten değil, internetten erişeyim, bilgisayarıma birşey olsa bile bilgilerimi kaybetmeyeyim diyorsanız, bu iş için ücretsiz birkaç site var:

- [TiddlySpace](http://tiddlyspace.com/)
- [TiddlySpot](http://tiddlyspot.com/)

Bu siteler üstünden aynı wiki üstünde birden fazla kişi çalışabilir (grup çalışmaları için ideal). Bu sitelerin dezavantajı ise internet olmadığı zaman wikinize erişememiz.
Diğer bir seçenek de (ben de böyle kullanıyorum), TiddyWiki dosyanızı [Dropbox](http://asuyatuyolar.blogspot.com/2009/12/dropbox.html) klasörünüze koymaktır. Böylelikle, TiddlyWiki dosyanız tüm bilgisayarlarınız arasında otomatik eşlenecektir. İnternetiniz olmasa bile bilgisayarınızdaki kopyadan değişikler yapabileceksiniz. Ayrıca Dropbox sayesinde son 30 günde yaptığınız değişikliklere de ulaşabileceksiniz(bknz.[İleri Dropbox Teknikleri](http://asuyatuyolar.blogspot.com/2011/02/ileri-dropbox-teknikleri.html)).

[![]({{site.url}}/images/tiddylwiki_plus_dropbox_bazinga.png)]({{site.url}}/images/tiddylwiki_plus_dropbox_bazinga.png)

İsterseniz TiddlyWiki dosyasını Dropbox'da Public klasöre koyarak, kişisel web sitenizi yayınlayabilirsiniz. Tek yapmanız gereken web adresinizi Dropbox'daki TiddlyWiki dosyasına yönlendirmek.

### Mobil Uygulamalar:

Eğer Tiddlywiki'yi sadece bilgisayarınızda değil de telefonunuzda da kullanmak istiyosanız da birkaç seçeneğiniz var:

#### Iphone:
Iphone için tasarlanmış [iTW uygulamasını](http://itw.bidix.info/) kullanabilirsiniz (thomass'a teşekkürler). Eşleştirirme işlerini hallederseniz hem bilgisayarınızda hem telefonunuzda kullanabilirsiniz.****Bir de [TWEdit](http://itunes.apple.com/us/app/twedit/id409607956?mt=8) diye 2\$'a satılan bi alternatifi varmış.

[![]({{site.url}}/images/itw2.jpg)]({{site.url}}/images/itw2.jpg)

#### Android:
Android için en başarılı uygulama ise galiba [AndTidWiki](https://play.google.com/store/apps/details?id=de.mgsimon.android.andtidwiki). Android marketten ücretsiz indirebilirsiniz. Ayrıca bilgisayarınızda kullandığınız TiddlyWiki'nin görünüm ayarlarını[şu sayfada](http://android.tiddlyspace.com/) gösterildiği gibi değiştirerek telefonunuzun ekranı için uygun hale getirebilirsiniz.

[![]({{site.url}}/images/andtidwiki.jpg)]({{site.url}}/images/andtidwiki.jpg)


### Diğer Örnekler-Linkler:

- [TiddlyWiki ile LaTex denklemi yazın.](http://www.zaphu.com/2007/10/10/tiddlywiki-and-latex-scientific-notebooks-made-easy/)
- [Bu da başka bir seçenek](http://math.chapman.edu/%7Ejipsen/asciencepad/asciencepad.html)
- [Kişisel Web Sitesi](http://www.biostat.wisc.edu/%7Evsingh/)
- [Politika Notları](http://discourse.tiddlyspot.com/)
- [Sunum Hazırlayın](http://discourse.tiddlyspot.com/)

*TiddlyWiki'yi bir süredir kullanıyorum ve oldukça memnunum. Eğer bu yazıyı okuduktan sonra siz de kullanmaya başlarsanız, bir yorum yazıverin.*
