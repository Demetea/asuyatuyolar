--- 
layout: post 
name: internetten-ucak-bileti-alma 
title: İnternetten Uçak Bileti Alma 
time: 2010-10-06 21:46:00.000000000 +01:00 
description: "Hangi site daha iyi?"
category: articles
tags: [seyahat]
--- 

Biliyorum çok da akademik bir iş değil ama, yurtdışında yaşamaya başladıktan sonra ucuz bilet peşinde daha çok koşar olduk. Biraz araştırınca bu konuda işe yarabilecek bir sürü site olduğunu gördüm.
Eğer sizin de sürekli kullandığınız bir uçak arama siteniz yoksa, işte size seçim yapmak için bir fırsat (ya da kafanızı daha çok karıştırmak için)

## [Matrix Airfare Search](http://matrix.itasoftware.com)

[![](/images/ita_matrix.jpg)](http://matrix.itasoftware.com/)

[Matrix](http://matrix.itasoftware.com) aslında bir yazılım geliştirme firması, ve bu arama programlarını havayolu şirketlerine satıyor. Bu yüzden sitede hiç reklam yok ve gayet hızlı çalışıyor. Eğer ıvır zıvırlarla uğraşmadan doğrudan uçaklara bakmak istiyorsanız bu siteyi kullanabilirsiniz. Ama kötü bir yanı, bilet satmaması. Ama zaten en güzeli bu tür sitelerden uçuşu seçip sonra direk havayolu şirketinin kendi sitesinden almak.

## [Hipmunk](http://www.hipmunk.com/)

[![](/images/hipmunk.png)](http://www.hipmunk.com/)

[Hipmunk](http://www.hipmunk.com/) sitesinde de pek reklam yok ve arayüzü filan oldukça başarılı. Özellikle bağlantılı uçuşlarda, hangi havaalanında ne kadar beklemeniz gerektiğini oldukça açıklayıcı şekilde gösteriyor (mesela aşağıda Edinburgh-İstanbul uçuş seçenekleri var). Ayrıca her aramayı yeni sekmede yapabiliyorsunuz, ya da sadece fiyata göre sıralama yerine uçuş süresi, kalkış saati filan faktörlere göre ızdırap (agony) sıralaması var ki baya işe yarıyor açıkcası (ama Türkiye içi uçuşlarda pek başarılı değil malesef).

[![](/images/hipmunk_screen.png)]()

## [Kayak](http://www.kayak.com/)

[![](/images/kayak_logo.jpg)](http://www.kayak.com/)

[Kayak](http://www.kayak.com/) sitesi de oldukça popüler ve kapsamlı bir site, ancak en sevdiğim özelliği explore denilen kısmı.  Eğer bir kaçamak tatil yapmak istiyor ama nereye gideceğinize karar veremiyorsanız, oldukça işinize yarayabilir. Üstelik bahar 2011 gibi çok geniş aralıklarda arama yapabilirsiniz. Mesela İstanbul'dan 300£'a gidebileceğiniz yerler:

[![](/images/kayak_screen.png)](/images/kayak_screen.png)

Arama siteleri için bu kadar seçenek yeter de artar bile. Ama seyahatlerinizde özellikle, iş, konferans gibi koşturma içinde geçecek seyahatlerinizde şu siteyi kullanırsanız hayatınız baya kolaylaşır

## [Tripit](http://www.tripit.com/)

[![](http://www.tripit.com/images/header/logo.png)](http://www.tripit.com/)

Biletinizi aldıktan sonra plans@tripit.com adresine yolluyorsunuz, otel rezervasyonunuzu filan da aynı şekilde. Daha sonrası için kullanabileceğiniz genel bir seyahat planı çıkarıyor. Üstelik hava durumu, gideceğiniz yerlerin harita çıktıları filan da otomatik olarak ekleniyor. Ya da uçağınız iptal olduysa ya da rötar yapacaksa direk haber ediyor. Bir deneyin derim.

İyi yolculuklar...
