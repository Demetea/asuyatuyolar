--- 
layout: post 
name: seyahatlerde-yanmdan-ayrmadklarm 
title: Seyahatlerde yanımdan ayırmadıklarım... 
time: 2012-11-09 21:52:00.000000000 +00:00
description: "Dropboxla yapabilecekleriniz"
category: articles
tags: [yolculuk]
---
Bir süredir konferans, toplantı derken bloga yazmaya fırsat bulamadım. Zaten bu yazıyı da havaalanında uçağımı beklerken yazıyorum. Bari beklerken, iş seyahatlerinde yanıma aldığım eşyaları anlatayım dedim.

## Priz Dönüştürücü - Üçlü Priz

[![]({{site.url}}/images/priz_donusturucu.jpg)](http://www.amazon.co.uk/Micropix-Worldwide-Adaptor-Charger-countries/dp/B003UP11Y6/ref=sr_1_2?ie=UTF8&qid=1352493316&sr=8-2)

Gideceğim yere göre yanıma bir priz dönüştürücüsü alıyorum. Bende yukardaki aletten var (detaylar için bu yazıdaki fotoğraflara tıklayabilirsiniz), hem aletin usb çıkışı da var.

Ayrıca yanımda bir de şöyle bir üçlü priz taşıyorum. Havaalanındaki ya da toplantı salonundaki tek priz kapılmış mı hiç dert değil. Hemen çoğaltıcımı takıyorum. Ayrıca başkaları da kullanabiliyor. Yakında bu aleti altılı uzatma kablosuyla değiştirmeyi planlıyorum :)

[![]({{site.url}}/images/cogaltici.jpg)](http://www.amazon.co.uk/EAGLE-Block-Socket-Splitter-Adaptor/dp/B000L1MUME/ref=sr_1_4?s=computers&ie=UTF8&qid=1352493947&sr=1-4)

## Kindle

Uzun yollarda kitap, dergi okumak için birebir. Hem yükü az, hem de şarj derdi olmuyor. Çok pratik olmasa da zorda kalırsam internete de girebiliyorum (3G'li versiyonu var, Türkiye hariç dünyanın her ülkesinde çalışıyor).

[![]({{site.url}}/images/kindle.JPG)]({{site.url}}/images/kindle.JPG)

## Telefon

Ben de HTC Tattoo var, 2.el ucuza almıştım. Çok da kullandığımı söyleyemem. Mail kontrol etme işlerini filan yapıyorum. Bisiklet ve yelken için kullandığım birkaç GPS uygulaması var. En sevdiğim uygulama [ConnectBot](https://play.google.com/store/apps/details?id=org.connectbot&hl=tr). SSH ile okuldaki bilgisayara bağlanıp programları çalıştırabiliyorum ya da  simülasyonlarımı filan kontrol edebiliyorum. Ayrıca [Google Goggles](https://play.google.com/store/apps/details?id=com.google.android.apps.unveil&hl=tr), [Wolfram Alpha](https://play.google.com/store/apps/details?id=com.wolfram.android.alpha&hl=tr), [Cam Scanner](https://play.google.com/store/apps/details?id=com.intsig.camscanner&feature=related_apps#?t=W251bGwsMSwxLDEwOSwiY29tLmludHNpZy5jYW1zY2FubmVyIl0.) uygulamalarını da tavsiye ederim.

## Laptop

Çok zorunda değilsem yanımda laptop taşımıyorum. Onun yerine yanımdan ayırmadığım [linux live usb](http://www.asuyatuyolar.org/2011/07/her-eve-lazm-linux-live-cd.html)'yi kullanıyorum. Herhangi bir bilgisayara takıp, boot ettiğim zaman, dropbox'dan, svn klasörüme, tüm programlarım ve şifrelerim karşımda.

[![]({{site.url}}/images/bootable-ubuntu-usb-flash-drive.jpg)](http://www.asuyatuyolar.org/2011/07/her-eve-lazm-linux-live-cd.html)

## USB Şarj aleti

Bu kadar aleti taşıyınca sarj sorunu da oluyor tabi. Şöyle bir usb sarj aleti almıştım zamanında. 5200 mAh kapasiteli. Telefonumun, Kindle'ımın sarji bitecek derdi olmuyor. Hemen her türlü bağlantı kablosu filan da var. Başkalarının aletlerini de şarj edebiliyorum. Konferanslarda filan baya bir kişinin hayır duasını almışımdır.

[![]({{site.url}}/images/poweren.jpg)](http://www.amazon.co.uk/PowerGen-External-sensation-Thunderbolt-Blackberry/dp/B005VBNW2G/ref=sr_1_1?ie=UTF8&qid=1352496435&sr=8-1)

## Çakı

Yanımda çakı taşımayı seviyorum. Tabi normal çakılarla filan uçağa binmek yemediği için şöyle birşey kullanıyorum. Doctor Who'nun [sonik tornavidası](http://en.wikipedia.org/wiki/Sonic_screwdriver) kadar olmasa da baya kullanışlı. Kapanınca anahtarlığımdaki diğer anahtarlardan ayırt edilmiyor. Ek olarak [şu çakıyı](http://www.amazon.com/Gerber-22-41770-Artifact-Pocket-Keychain/dp/B001349MD8/ref=pd_bbs_sr_1?ie=UTF8&s=hi&qid=1226941019&sr=8-1) da beğeniyorum.

[![]({{site.url}}/images/utilikey.jpg)](http://www.amazon.co.uk/6-in-1-Utili-Key-Multi-Tool/dp/B0001EFSTI/ref=sr_1_cc_1?s=aps&ie=UTF8&qid=1352496105&sr=1-1-catcorr)

## Evrensel Kumanda

Anahtarlığımdan ayırmadığım başka bir aksesuar da evrensel kumanda. Oturduğum yerdeki televizyon çok mu bağırıyor sesini kısıyorum. Sürekli reklam bombardımanına mı tutuluyorum, çat kapatıp biraz huzur buluyorum.

[![]({{site.url}}/images//DSCF8363.JPG)](http://www.yuzlercecesit.com/u_3713_mini-evrensel-televizyon-uzaktan-kumanda.html)

## Çantam

Çantamın en önemli özelliği pazar torbasından hallice olması. Gayet hafif. Kullanmadığım zamanlar katlanıp ufacık yapabiliyorum. İç tarafındaki gizli göz, pasaport cüzdan gibi şeyler için oldukça kullanışlı.

[![]({{site.url}}/images//DSCF8364.JPG)]({{site.url}}/images//DSCF8364.JPG)

## Not Defteri-Kalem

Ne kadar çok elektronik çağda yaşasak da hiçbir şey not defteri kalemin yerini turmuyor. Çantamda her zaman bir kalem, bir de not defteri bulundururum.
Peki sizin seyahatlerde yanınıza aldığınız şeyler neler? Yorumlarınızı bekliyorum. Uçak gelmiş, ben kaçayım yavaştan.
