--- 
layout: post 
name: ileri-google-akademik-teknikleri 
title: İleri Google Akademik Teknikleri 
time: 2012-08-22 11:41:00.000000000 +01:00
description: "ile literatür taramanızı verimli yapın."
category: articles
tags: [akademik]
---

[Google Akademik](http://scholar.google.co.uk/) araştırmalarınızı kolaylaştıracak oldukça faydalı bir araç. Bu yazıda Google akademik'in az bilinen birkaç özelliğine bakalım. Eğer Google akademik'i daha önceden kullanmadıysanız aşağıdaki yazılara göz atabilirsiniz:

-   [Literatürü sizin yerinize Google takip etsin.](http://www.asuyatuyolar.org/2011/05/literaturu-sizin-yerinize-google-takip.html)
-   [Akademik Profiller](http://www.asuyatuyolar.org/2012/02/akademik-profiller.html)

[![]({{site.url}}/images/kutup.jpeg)]({{site.url}}/images/kutup.jpeg)

 Makalelere Okul Hesabınızdan Ulaşın
------------------------------------

Google akademik makale aramalarında oldukça başarılı, ancak aramayı okulunuzdan yapmıyorsanız makalelerin pdf haline ulaşmak sıkıntı. Tabi gönül ister ki [açık erişim](http://www.acikerisim.net/) ([open access](http://en.wikipedia.org/wiki/Open_access)) yaygınlaşssın, [açık erişimi olan dergiler](http://www.doaj.org/) çoğalsın, bilgi herkese açık olsun. Ancak, o zamana kadar okullar bu saçma hizmet için para ödemeye devam edecek gibi görünüyor.

Neyse, konuya dönersek aslında en kolay yöntem okulunuza VPN ya da SSH ile bağlanmak. İkinci bir yöntem ise okulunuzun kütüphanesinin web sitesinden arama yapmak. Ancak bu da o kadar kullanışlı değil.
Google akademik'e okul hesabınızla girip, makalelerinizi google akademik ile yapıp, kütüphane üstünden makalelere ulaşmak aslında oldukça kolay. Bunun için:

1- Google Akademik hesabınıza giriş yapın.

2- Ayarlar kısmından, Kütüphane bağlantıları (Library links) seçeneğine gidin.

3- Okulunuzun ismini aratıp, listeye ekleyin. Kontrol ettim, Türkiye'den oldukça fazla üniversitenin bağlantısına ulaşmak mümkün.

![]({{site.url}}/images/kutuphane.png)  

4 - Artık arama yaptığınızda sağ tarafta görünen linklere tıklayarak, kütüphane şifrenizle makalelere erişebilirsiniz. Ayrıca arkadaşlarınızla şifre değiş-tokuşu yapıp erişemediğiniz makalelelere ulaşabilirsiniz.

[![]({{site.url}}/images/makale_1.png)]({{site.url}}/images/makale_1.png)

Google Dokümanlar ile Referans Verin
------------------------------------

Google Akademik ile [Google Docs](http://docs.google.com/)'u eşleştirip atıflarınızı kolayca yapabilirsiniz. Bunun için Araçlar -\> Araştırma (Tools -\> Research) seçeneğine tıklayın. Kısayolu da Ctrl + Alt + R

[![]({{site.url}}/images/google_doc_research.png)]({{site.url}}/images/google_doc_research.png)

Sağ tarafta açılan pencereden aramayı yapabilir, kaynağın linkini ya da referans olarak doğrudan ekleyebilirsiniz. Üstelik sadece Google Akademik değil, başka web sitelerine, resimlerinize de alıntıları doğrudan burdan halledebilirsiniz.

[![]({{site.url}}/images/research_menu.png)]({{site.url}}/images/research_menu.png)

[Google Docs](http://docs.google.com/) özellikle ödevlerde, proje çalışmalarında aynı anda birden fazla kişi kullanabildiği için oldukça faydalı (Bakınız [İnternet üstünden ofis programları](http://www.asuyatuyolar.org/2010/08/internet-ustunden-ofis-programlar.html)).

[![]({{site.url}}/images/cansever.png)]({{site.url}}/images/cansever.png)


 Makale Alıntılarını Dışa Aktarın
---------------------------------

Google Docs'daki alıntılama işi ne kadar kullanışlı olsa da tez gibi uzun dokümanlarda LaTeX'den şaşmamak lazım. Eğer Google Akademik alıntılarını başka progmlara eklemek istiyorsanız, arama kutusundan referansı dışarı aktarabilirsiniz.

[![]({{site.url}}/images/makale_bibtex.png)]({{site.url}}/images/makale_bibtex.png)

Eğer Bibtex dışında başka bir format kullanmak isterseniz, ayarlar kısmında EndNote, RefWorks gibi seçenekler mevcut. Mendeley kullanıcıları ise [tek tıkla dokümanları kütüphanelerine ekleyebilir](http://blog.mendeley.com/academic-features/mendeley-bookmarklet-released-one-click-import-from-google-scholar-pubmed-arxiv-acm-ieee-etc/).

[![]({{site.url}}/images/kaynak.png)]({{site.url}}/images/kaynak.png)

Bir Makaleye Alıntı Veren Tüm Makaleleri Bulun
----------------------------------------------

Bir makale arattırdığınızda aşağıdaki linkten o makaleye alıntı veren tüm makalelere kolayca ulaşabilirsiniz.

[![]({{site.url}}/images/makale_alinti.png)]({{site.url}}/images/makale_alinti.png)

Bu yöntem literatür taraması yaparken oldukça faydalı oluyor. Alanınızda etkili bir makaleye yapılan alıntılardan başlayarak, yıllara göre literatürün gelişimini gözleyebilir, kendi çalışmanızı alandaki yerine daha rahatlıkla oturtabilirsiniz. Alakalı makalelere kolayca ulaşıp güncel bir literatür taramasını kolaylıkla oluşturabilirisiniz.

*Umarım bu yöntemler sizin de işlerinizi kolaylaştırır. Eğer faydalı olduğunu düşündüğünüz tüyolar varsa, yorumlara yazabilirsini*z

