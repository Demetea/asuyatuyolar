--- 
layout: post 
name: powerpoint-alternatifleri 
title: PowerPoint Alternatifleri 
time: 2011-01-21 00:54:00.000000000 +00:00 
description: "Google Docs, Slideshare, Prezi"
category: articles
tags: [sunum]
---

Bilmiyorum sizin hazırladığınız sunumlar nasıl ama ben dinlediğim sunumların çoğunda uyumamak için kendimi zor tutuyorum. O powerpoint'te madde madde yazıları gördükçe üstüme bir ağırlık çöküyor. Sunum sonunda da konu başlığı aklımda kaldıysa ne ala. Bu yazı malesef ilginç sunum hazırlama tekniklerini anlatmayacak ama gene de ilginç sunumlar için  kullanabileceğiniz web tabanlı uygulamaları bahsedeceğiz.

![](/images/boring_lecture.jpg)

Microsoft PowerPoint sunum tekelini elinde tutuyor, tepegöz+asetat'a karşı saçma sapan ses ve görüntü efektleri dışında da bir numarası olduğu söylenemez. En çok sevmediğim kısmı ise ortak çalışmaya, web üstünden paylaşmaya hiç uygun olmaması.
Eğer sizde PowerPoint'ten kurtulabilmek için fırsat arıyorsanız işte bazı seçenekler:

## [Google Docs Presentation:](http://docs.google.com/)

[Google Dokümanlardan](http://docs.google.com/) daha önce [şu yazımızda](http://asuyatuyolar.org/2010/08/internet-ustunden-ofis-programlar.html) bahsetmiştik. Eğer gmail kullanıyorsanız(ki bence kullanın), google dokümanlarını kullanmaya hemen başlayabilirsiniz. Tek yapmanız gereken [Google Docs](http://docs.google.com/) ana sayfasından yeni bir sunum dosyası oluşturmak.

[![](/images/google_sunum1.png)](/images/google_sunum1.png)

Programın oldukça basit bir arayüzü var ve isterseniz elinizdeki PowerPoint dosyalarını da yükleyerek kullanabilirsiniz. Resim, şekil eklemek, YouTube'dan video koymak oldukça basit.
Aynı anda birkaç kişi de sunum üstünde çalışabiliyor, bu özelliği ile grup sunumları hazırlarken baya işe yarıyor. Ayrıca sunumu hazırladıktan sonra da paylaşmak istediğiniz kişilerle bir linkle paylaşabilir ya da doğrudan websitenizin içine yerleştirebilirsiniz. Yok bana illa powerpoint dosyası lazım diyorsanız .ppt olarak da indirip kaydedebilirsiniz.

[![](/images/google_sunum2.png) ](/images/google_sunum2.png)


## [Slide Share](http://www.slideshare.net/)

Aslında [Slide Share](http://www.slideshare.net/) bir sunum hazırlama sitesi değil, sunum paylaşma sitesi. Daha önceden oluşturduğunuz  sunumları burada paylaşabilir ya da değişik kategorilerdeki binlerce sunuma bir göz atabilirsiniz.

[![](/images/slideshare.png)](http://www.slideshare.net/)

Bu siteye sunum yüklemek için ise elinizdeki dosyaları ya da [280Slides](http://280slides.com/) adlı siteyi kullanabilirsiniz, üstelik üye olmanıza gerek de yok.

[![](/images/280_slides.png)](http://280slides.com)

 Bir daha sunumunuzu isteyenlere 15MB'lik sunum dosyasını maille göndermek yerine sadece linkini gönderebilir yada yaptığınız sunumları web sitenizde paylaşıma açabilirsiniz.
Sitede oldukça faydalı ve ilginç sunumlarda bulmak mümkün, mesela aşağıdaki sunum gibi.

<iframe src="http://www.slideshare.net/slideshow/embed_code/5038209?rel=0" width="427" height="356" frameborder="0" marginwidth="0" marginheight="0" scrolling="no" style="border:1px solid #CCC;border-width:1px 1px 0;margin-bottom:5px" allowfullscreen> </iframe> <div style="margin-bottom:5px"> </div>

## [Prezi](http://prezi.com/)

Şu ana kadarki uygulamalar klasik sunum tekniğinden (tepegöz+asetat) pek farklı değildi. [Prezi](http://prezi.com/) ise sunum olayına farklı bir bakış açısı getiriyor. Büyük bir tuval üstünde tüm anlatacaklarınızı koyuyorsunuz,  ve anlatacaklarınızı tuvalin farklı yerlerine yakınlaşıp uzaklaşarak anlatıyorsunuz. Tabi böyle anlatınca pek kafanızda birşey canlanmamıştır. En iyisi [Prezi](http://prezi.com/)'nin kendisi anlatsın marifetlerini.

<iframe src="http://prezi.com/embed/cqmxgc-xv9jh/?bgcolor=ffffff&amp;lock_to_path=0&amp;autoplay=0&amp;autohide_ctrls=0&amp;features=undefined&amp;disabled_features=undefined" width="550" height="400" frameBorder="0"></iframe>

Sitedeki sunumlara da bir göz atabilirsiniz, gerçekten biraz uğraşınca çok ilgi çekici sunumlar hazırlanabiliyor. Farklı sunum yapısı dinleyicileri sıkmadan aktarmak istediklerinizi aktarmanızı sağlıyor. Sitede ücretsiz üyelik seçenekleri de var (özellikle .edu uzantılı bir mail adresiniz varsa, öğrenci lisansıyla çok daha fazla özelliğe ücretsiz sahip olabilirsiniz.) Sitenin tek dezavantajı flash tabanlı olması.
Aşağıda Prezi için hazırlanmış Türkçe bir kullanma klavuzu var.

[Prezi Kullanım Kılavuzu](http://prezi.com/quyurvxlb-k8/prezi-kullanm-klavuzu/ "Prezi Kullanım Kılavuzu") on [Prezi](http://prezi.com/)


İyi sunumlar...


<br>
**İlginizi Çekebilecek Diğer Yazılar**

-   [PowerPoint Eklentileri](http://asuyatuyolar.blogspot.com/2011/03/power-point-eklentileri.html)
-   [Akademik Poster Hazırlama](http://asuyatuyolar.blogspot.com/2010/06/akademik-poster-hazirlama.html)
-   [Belge Şablonları](http://asuyatuyolar.blogspot.com/2011/03/belge-sablonlar.html)

