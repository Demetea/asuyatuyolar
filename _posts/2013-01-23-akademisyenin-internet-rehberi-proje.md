--- 
layout: post 
name: akademisyenin-internet-rehberi-proje 
title: 'Akademisyenin İnternet Rehberi: Proje Yönetimi'
time: 2013-01-23 18:10:00.000000000 +00:00
description: "Emaille iş takibi yapmaktan kolay yollar da var"
category: articles
tags: [akademik, doküman, verimlilik, wiki]
---

İster küçük bir grupla çalışın ya da çok büyük projede, ekip üyeleri arasındaki iletişim için emailden daha etkili yollar var. Eğer sadece dokümanlar üstünde çalışacaksanız [Doküman Yönetimi](http://www.asuyatuyolar.org/2011/12/akademisyenin-internet-rehberi-dokuman.html) yazısına bir bakmanızı tavsiye ederim (özellikle versiyon kontrolü kısmına).
Bu yazıda proje yönetimi seçeneklerine bakacağız. Proje yönetimi konusunda internette [tonla seçenek var](http://en.wikipedia.org/wiki/Comparison_of_project-management_software). Bunlardan belki de en meşhuru [Basecamp](http://basecamp.com/) ki onun bile [onlarca eşleniği](http://pm-sherpa.com/features/basecamp-alternatives/) var. 
Benim gözüme çarpan seçeneklerden bazıları şunlar:

[![]({{site.url}}/images/office_mess.JPG)]({{site.url}}/images/office_mess.JPG)

[Trello:]( https://trello.com/ozank/recommend)
------------------------------

Eğer proje yönetiminin isminden bile haz etmiyorsanız, bana daha basit birşeyler lazım diyorsanız [Trello](h https://trello.com/ozank/recommend/) size göre. Trello proje yöneticisinden daha çok yapılacak işler planlayıcısı. Arayüzü çok kolay ve sanki bir mantar pano gibi. Tabi asıl güzelliği bu panoları proje arkadaşlarınızla paylaşabilmeniz ve ortak düzenleyebilmeniz. Özellikle konferans, toplantı gibi işlerin ya da öğrenci projelerinin organizasyonlarında bence çok faydalı olabilir. Üstelik mobil uygulaması da var.
Yapılacak işlerinize süre, etiket, dosya ekleyebilir, sonra bunlara göre sınıflandırabilirsiniz.

Trello'ya alternatif olabilecek diğer bir program ise [Pivotal Tracker](https://www.pivotaltracker.com/).  Özellikle yazılım projeleri için geliştirilmiş. Büyük bir projeyi ufak işlere bölüp, takibini kolaylaştırıyor. Üstelik, öğrencilere ve kişisel kullanıcılara [ücretsiz](http://www.pivotaltracker.com/help/faq#istrackerreallyfreeforpublicprojectsindividualusenonprofitsandeducators).

[![]({{site.url}}/images/trello.jpg)]( https://trello.com/ozank/recommend/)

[FreedCamp:](https://freedcamp.com/)
------------------------------------

Bedava proje yönetimi yazılımları arasında en kapsamlılarından birisi. BaseCamp'e alternatif olarak düşünülmüş. Web arayüzü başarılı ve anlık mesajlar, proje izinleri ile büyük projeleri kolaylıkla organize edebilirsiniz. Facebook benzeri duvarıyla, projede yer alanlar arasındaki iletişimi de kolaylaştırıyor.
Aynı anda birden fazla proje desteği mevcut. Üstelik geçmiş projelerinizi bir sonrakiler için şablon olarak da kullanabilirsiniz.

Temel sürümü bile oldukça kapsamlı olsa da programı ekstra modül (wiki, fatura vs.) ya da disk alanı satın alarak geliştirebilirsiniz.

[![]({{site.url}}/images/freedcamp-screenshot.png)](https://freedcamp.com/)

[Binfire:](https://www.binfire.com/)
------------------------------------

[Binfire](https://www.binfire.com/) oldukça kapsamlı bir proje yöneticisi. 2 proje ve 2 GB'a kadar  ücretsiz sonraki hesaplar aylık 10 \$'dan başlıyor.
Özellikle proje üyeleri uzakta olan geniş projeler için kullanışlı özellikleri var. Mesela, dokümanlar üstüne not alma, karalama tahtası, grup chat, zaman çizelgesi.


[![]({{site.url}}/images/2_whiteboard.png)]({{site.url}}/images/2_whiteboard.png)


[Asana:](http://asana.com/)
---------------------------

[Asana](http://asana.com/) 30 üyeliğe kadar ücretsiz ve bedava sürümünde tüm özelliklere ulaşabiliyorsunuz. Site daha çok projede görev atama üstüne kurulu. Arayüzü oldukça akıcı ve klavye kısayolları ile birçok işi hızlıca yapabilirsiniz. Ayrıca mobil uygulaması da oldukça güzel duruyor. Ekibiniz 30 kişiden azsa deneyebilirsiniz.

<iframe width="560" height="315" src="//www.youtube.com/embed/IMAFWVLGFyw?rel=0" frameborder="0" allowfullscreen></iframe>

[Redmine:](http://www.redmine.org/)
-----------------------------------

Eğer proje yönetimi işleri için açık kodlu birşeyler denemek ve aracı şirketler yerine programı kendi sunucularınızda çalıştırmak isterseniz, [Redmine](http://www.redmine.org/)akla gelen ilk seçenek.
Wiki oluşturma, iş planı ve en önemlisi versiyon kontrolü (SVN, Git) sistemleriyle eşleştirme özellikleri ile oldukça kapsamlı bir proje yöneticisi. Üstelik dosyalarınız kendi sunucularında olacağı için, disk alanı, dosya güvenliği konularında daha rahat olabilirsiniz.

Demo projelere [şu linkten](http://demo.redmine.org/) (sağ tarafta) bakabilirsiniz. Program açık kaynak olduğu için [eklenti seçenekler](http://www.redmine.org/plugins?page=1)i de oldukça fazla.
Ayrıca [Collabtive](http://collabtive.o-dyn.de/) adlı açık kaynak yazılıma da bir göz atabilirsiniz.

[![]({{site.url}}/images/redmine.png)]({{site.url}}/images/redmine.png)

Son Söz:
--------

Eğer bu seçenekler sizi kesmediyse bir de [Zoho](http://www.zoho.com/projects) ya da [TeamLab](http://www.teamlab.com/)' ya da [TeamBox](http://teambox.com/)'a a bakabilirsiniz. Hangi yazılımı kullanırsanız kullanın, email trafiğinden daha verimli olacağı kesin. Proje yönetimine ek olarak bence her araştırma grubunun olmazsa olmazı versiyon kontrol sistemi altında tutulan bir doküman havuzu. Bu konuda da detaylı bir yazı yazmayı planlıyorum.

Unuttuğum, sizin gözünüze çarpan seçenekler varsa yorumlara yazabilirsiniz.
