--- 
layout: post 
name: google-reader-alternatifi-rss-okuyucular 
title: 'Google Reader Alternatifi: RSS Okuyucuları' 
time: 2013-03-16 15:07:00.000000000 +00:00 
category: articles
tags: [internet]
---

[![]({{site.url}}/images/nereye_sicacaz.jpg)](https://www.youtube.com/watch?v=CeXh5Kz_Zu0)

Evet, sonunda Google, Reader'ı da kapatmaya [karar verdi](http://googlereader.blogspot.co.uk/2013/03/powering-down-google-reader.html). Gerçi, son zamanlarda Google, Google+ uğruna o kadar çok hizmeti kapattı ki bunun da olacağı belliydi. Zaten Google Reader mantığı gereği, Google'ın market planına da baya tersti (unuttuysanız, evet Google kar amacı güden bir şirket). RSS'le kaydettiğiniz sitelere ulaşırken ne Google'da arama yapıp Google reklamı görüyürsunuz, ne de okuduğunuz sitedeki reklamları görüyorsunuz, yani Google'ın ekmeğiyle oynuyorsunuz (bakınız Google'ın [Adblock'u Android marketten kaldırması](http://venturebeat.com/2013/03/13/adblock-plus-removed-google-play-store/)).  Her neyse bu da bize açık kaynak araçların değerini hatırlatan bir ders olsun (bu konuda çok güzel bir yazıya Ahmet'in [blogundan ulaşabilirsiniz](http://ahmetasabanci.com/google-reader-giderken-ya-da-birakalim-gitsin/)). Ayrıca son bölümde ben de kendi adıma bir liste oluşturdum.

Şu ana kadar bilgisayar başından RSS okuma programı olarak [Lightread](https://launchpad.net/lightread)'ı kullanıyordum (bakınız: [favori RSS okuyucum](http://www.asuyatuyolar.org/2012/08/favori-rss-okuyucum-lightread.html)). Ama malesef, Lightread'da arkaplanda Google reader'ı kullanıyordu. Bakalım onlar nasıl bir yol izleyecek?
Google Reader sonrası için iki seçeneğiniz var: web uygulamaları ve masaüstü programları.

Web Uygulamaları
----------------

Web uygulamalarıyla, aboneliklerinize bilgisayardan, cepten, tabletten ulaşması çok kolay. Ama bu uygulamalar da genelde kapalı kodlu, şirketler tarafından geliştirilen uygulamalar. Onlar da haklı sonuçta bu işin bir sunucu masrafı, bandwidth sorunu filan da var. Diğer yandan, ileride şirket iflas ederse ya da parasız uygulamaya son verirse filan gene ayazda kalma ihtimali de var.

## [Feedly:](http://www.feedly.com/) 

Firefox ve Chrome için web tarayıcı eklentisi, android ve ipad uygulaması da var. Arayüzü güzel duruyor, baya da hayranı varmış gördüğüm kadarıyla. Ancak, şimdiye kadar Google Reader altyapısı kullanıyormuş, bundan sonra ne yol bulacaklar bilmiyorum. Verileri dışa aktarma konusunda ikna olursam kullanmayı düşünüyorum.

[![]({{site.url}}/images/feedly.jpg)]({{site.url}}/images/feedly.jpg)

## [MsgBoy:](http://www.msgboy.com/index.html) 

Açık kaynak bir web uygulaması. Açık kaynak olması büyük bir avantaj olsa da. Şimdilik sadece Chrome uygulaması var. Eğer Chrome kullanıyorsanız, güzel bir aday. Google Reader'dan verilerinizi de aktarabilirsiniz.

[![]({{site.url}}/images/msgboy2.png)]({{site.url}}/images/msgboy2.png)

## [NewsBlur:](http://www.newsblur.com/) 

Eğer bedava versiyonu işinizi görürse (64 siteye kadar) ya da ayda 1\$ öderim diyorsanız, arayüzü ve işlevi en geniş web uygulamalarından birisi. Gerçi, şu anda bedava üyelikleri durdurmuş durumdalar, ya yoğunluktan geçici olarak ya da fırsat bu fırsat Google Reader'dan gelenleri söğüşleyelim mantığıyla.

[![]({{site.url}}/images/newsblur.png)]({{site.url}}/images/newsblur.png)

## [TheOldReader:](http://theoldreader.com/) 

Eğer basit ve GoogleReader benzeri bir arayüz istiyorsanız, bu siteye de bakabilirsiniz. Gerçi son bir günde kullanıcı sayıları 7 kat artmış ve yoğunluktan biraz başları ağrımış gibi duruyor, bakalım ilerleyen günlerde hala bedava hizmet vermeye devam edebilecekler mi.

[![]({{site.url}}/images/The-Old-Reader-4.png)]({{site.url}}/images/The-Old-Reader-4.png)

## [Flipboard:](http://flipboard.com/) 

Eğer aboneliklerinize sadece tablet ve telefonunuzdan ulaşmak istiyorsanız, flipboard gözüme çarpan en iyi uygulamalardan.

[![]({{site.url}}/images/flipboard-ipad-1.jpg)]({{site.url}}/images/flipboard-ipad-1.jpg)

Masaüstü Uygulamaları
---------------------

Masaüstü uygulamalarında açık kaynak seçeneği daha fazla. Ama sadece bilgisayar başından okumak açıkcası bana pek çekici gelmiyor.
[Lightread](https://launchpad.net/lightread) hoşuma giden bir seçenek, ama Reader kapanınca ne yapacaklarını açıklamadılar.

Onun dışında eski dost [Thunderbird](https://www.mozilla.org/tr/thunderbird/)'de bir seçenek. Ama çalışırken ping ping diye gelen blog uyarıları benim dikkatimi dağıtıyor, ondan bu fikre pek ısınamadım açıkcası.

[![]({{site.url}}/images/thunderbird.jpg)]({{site.url}}/images/thunderbird.jpg)

Linux kullanıcıları için [Liferea](http://lzone.de/liferea/) seçeneği de var (KDE'ciler için de [Akregator](http://userbase.kde.org/Akregator)).Windows kullanıcıları için [FeedDemon](http://www.feeddemon.com/) vardı ama Google Reader kapanınca, o da kapatıyomuş dükkanı. Apple kullanıcıları içinse [Reeder](http://reederapp.com/) değerlendirilebilir.

Kısaca
------

Açıkcası gördüğüm daha ortalık baya bulanık. İlerleyen günlerde çoğu site kullanım koşullarını filan değiştirecektir. Muhtemelen yeni siteler programlar da göreceğiz  (Mesela Digg'de [yakında bir reader çıkaracakmış](http://blog.digg.com/post/45355701332/were-building-a-reader)). Onun için ben şahsen biraz suların durulmasını bekleyeceğim. Nasılsa, 1 Temmuz'a kadar vakit var.

Eğer illa hemen Google Reader'dan kurtulmak istiyorsanız. [Feedly](http://www.feedly.com/) en iyi seçenek gibi duruyor. Google'dan datalarınızı almak için görece şeffaf bir yol izliyor. [Google Takeout](https://www.google.com/takeout/#custom:reader)sitesinden reader arşivinizin bir yedeğini alabilirsiniz.

Açıkcası ben Google Reader'ı doğrudan aktarmayı planlamıyorum, çünkü son zamanlarda reader hesabımdaki takip edilen site sayısı oldukça arttı. Şu sıralar da biraz yoğunluktan herşeyi okuyamıyorum ve sık kullanılanlarımdaki "işe yarayabilir", "vakit oldukça oku" klasörüm gitgide kabarıyordu. Fırsat bu fırsattır deyip, sıfırdan bir liste oluşturmayı planlıyorum.

[![]({{site.url}}/images/reader1.png)]({{site.url}}/images/reader1.png)

Tabi diğer bir seçenek de RSS seçeneğinden komple kurtulup, twitter, facebook, haber sitelerinin paylaştığı linklerle de idare etmek. Ancak, bunu yaparken başkalarının etrafınızda oluşturduğu balonların içine hapsolmamaya dikkat etmekte fayda var.

Açık kaynak yazılım hedeflerim:
-------------------------------

### Tamamlananlar:

-   Windows'dan MacOS'den kurtul, Linux'a geç.
-   Microsoft Office'den kurtul (Open Office, LaTeX, Markdown).
-   Outlook'dan Thunderbird'e geç.
-   Internet Explorer, Chrome'dan Firefox'a geç.
-   Matlab'dan kurtul ( R, Python, Octave).
-   Google Reader'dan kurtul (Yukardaki yazıda bahsetmemiş olsam da artık [Digg Reader](http://digg.com/reader) kullanıyorum).

### Sıradakiler:
-   Asuyatuyolar'ı Google Blogger'dan kurtar (oldu sayılır).
-   Gmail'den kurtul.
-   Mendeley 'den Zotero'ya geç.

 Faydalı Yazılar:
-----------------

-   [http://www.marco.org/2013/03/14/baby-steps-replacing-google-reader](http://www.marco.org/2013/03/14/baby-steps-replacing-google-reader)
-   [https://news.ycombinator.com/item?id=5373538](https://news.ycombinator.com/item?id=5373538)
-   [http://bryanalexander.org/2013/03/14/going-beyond-google-reader-rip/](http://bryanalexander.org/2013/03/14/going-beyond-google-reader-rip/)
-   [http://reviews.cnet.com/8301-19512\_7-57574201-233/google-reader-is-dying-but-we-have-five-worthy-alternatives/](http://reviews.cnet.com/8301-19512_7-57574201-233/google-reader-is-dying-but-we-have-five-worthy-alternatives/)
-   [http://www.popsci.com/technology/article/2013-03/best-rss-readers-use-now-google-reader-dead](http://www.popsci.com/technology/article/2013-03/best-rss-readers-use-now-google-reader-dead)
-   [http://lifehacker.com/5990456/google-reader-is-getting-shut-down-here-are-the-best-alternatives](http://lifehacker.com/5990456/google-reader-is-getting-shut-down-here-are-the-best-alternatives)
-   [http://www.asuyatuyolar.org/2010/12/nedir-bu-rss-olay.html](http://www.asuyatuyolar.org/2010/12/nedir-bu-rss-olay.html)

*Not: İlk resimde [Serdar Dalgıç](https://twitter.com/serdaroncode/status/312092188177727488)'dan esinlendim, teşekkür ederim.*
