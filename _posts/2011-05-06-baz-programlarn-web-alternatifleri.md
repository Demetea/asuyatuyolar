--- 
layout: post 
name: baz-programlarn-web-alternatifleri 
title: Bazı Programların Web Alternatifleri 
time: 2011-05-06 01:26:00.000000000 +01:00
category: articles
tags: [internet, sunum, çizim]
--- 


Eğer öyle ya da böyle bir programa ihtiyacınız olduysa ve bilgisayarınızda yüklü değilse hayıflanmanıza gerek yok, çünkü artık ihtiyacınız olabilecek hemen her programın, internetten kullanabileceğiniz ücretsiz bir alternatifi bulunuyor. Bu yazımızda geniş bir yelpazede bu alternatiflere değineceğiz.

#Resim-Video Düzenleme

Eğer resimlerle ilgili bir işiniz varsa, ki sadece boyut değiştirmek, döndürmekten ziyade değişik efektler uygulamak filan istiyorsanız, bilgisayarınızda da Photoshop (ya da [GIMP](http://www.gimp.org/)) yoksa, aşağıdaki siteler işinizi görebilir.

-  **[Aviary](http://www.aviary.com/)**: Hemen resmimde birkaç ufak değişiklik yapayım çıkayım diyorsanız (parlaklık, renk ayarları, kırmızı göz düzeltme, vs.) Aviary sitesinden bunu  kolaylıkla(üstelik üye olmadan) yapabilirsiniz. Ama ilk açılan pencerenin basitliği sizi aldatmasın. Eğer sitedeki '[Advanced Suite](http://www.aviary.com/#sectionadvanced)' linkine tıklarsanız çok daha gelişmiş araçlara erişebilirsiniz (gelişmiş resim editörlerinin yanı sıra, vektör editörleri ve müzik editörleri de var).

-   **[SplashUp](http://www.splashup.com/)** : Ama gerçekten Photohop alternatifi olabilecek bir site arıyorsanız [SplashUp](http://www.splashup.com/) sitesine bir göz atmalısınız.
-   **[BeFunky](http://www.befunky.com/)**: Yok eğer ışığıydı, rengiydi uğraşmayıp hazır yapılmış efektleri resimlerinize uygulamak istiyorsanız, BeFunky'nin katalogu oldukça çeşitli ve eğlenceli. (sitenin [kurucularına](http://www.befunky.com/about-us/) bakmayı da ihmal etmeyin).

[![]({{site.url}}/images/befunky.png)](http://www.befunky.com/)

Eğer işiniz video düzenlemekse dosya boyutlarından ötürü internette yapmanız biraz zor olabilir. Gözüme çarpan sitelerden en iyisi [Jaycut](http://jaycut.com/) gibi.  Denemedim ama baya kullanışlı görünüyor, siteyi kullanan birisi yorum yazarsa sevinirim. Ayrıca videonuzu YouTube'a koymayı düşünüyorsanız, [YouTube'un kendi video editörü](http://www.youtube.com/editor) oldukça kullanışlı.

#Çizim Programı

Microsoft Visio alternatifi olabilecek ücretsiz alternatifleri '[Çizim Programları](http://asuyatuyolar.org/2011/01/cizim-pogramlar.html)' yazısında listelemiştik. Bunların arasında internet üstünden en kolay çizim yapabileceğiniz program bence **[Gliffy](http://www.gliffy.com/)**. Sitedeki hazır şablonları kullanarak organizasyon şeması gibi standart şekilleri oluşturmak oldukça kolay.

[![]({{site.url}}/images/org_chart_example.png)](http://www.gliffy.com/)

# Sunum Hazırlama

PowerPoint yerine kullanılabilecek programlardan ve sitelerden de daha önce [şu yazıda](http://asuyatuyolar.org/2011/01/powerpoint-alternatifleri.html) detaylıca bahsetmiştik. Bu programlar arasında öne çıkanlar:

-   [280 Slides](http://280slides.com/)
-   [Google Docs](http://docs.google.com/)
-   [Slide Rocket](http://www.sliderocket.com/)

# Dosya Formatları

Eğer elinizde başka formata çevirmeniz gereken dosyalarınız varsa (resim, müzik, video...) onlarca değişik dosya formatını destekleyen [YouConvertIt](http://www.youconvertit.com/ConvertFiles.aspx) sitesini sık kullanılanlarınıza eklemenizi tavsiye ederim. Yok .zip ya da .rar uzantılı bir dosyayı açmakta sıkıntı yaşıyorsanız da [WobZip](http://www.wobzip.org/) sitesi işinize yarayabilir.

# Hesap Makinesi

Hesap makinesi olmayan bir bilgisayar bulmak için baya çabalamanız gerekiyor ama genelde bilgisayarların hesap makineleri pek kullanışlı değil. Ayrıca, [InstaCalc](http://instacalc.com/) sitesindeki hesap makinesinin bazı güzel özellikleri de var, mesela arkadaşlarınızla aynı hesap makinesi üzerinde çalışabiliyorsunuz. Yok bu özellikler bana gelmez yok mu bildiğimiz hesap makinesi diyorsanız, [ECalc](http://www.ecalc.com/)'i kullanabilirsiniz.

[![]({{site.url}}/images/instacalc.png)](http://instacalc.com/)

# Chat Programları

Eğer kullandığınız bilgisayarda chat programlarınız yüklü değilse ya da hepsine tek tek girmek yerine hepsini tek bir site üstünden kontrol etmek istiyorsanız, sadece [Meebo](http://www.meebo.com/) üyeliğiyle bu işi halledebilirsiniz. Site üstünden MSN, Yahoo, ICQ  programlarını kullanabilirsiniz (hala ICQ kullanan var mı bu arada?).

# Bonus:

Bu bonusumuz da yazımızı sonuna kadar okuyan ama gene de can sıkıntısını atamayanlara gelsin, eski dost: [World of Solitaire](http://worldofsolitaire.com/)

![]({{site.url}}/images/solitaire.png)

