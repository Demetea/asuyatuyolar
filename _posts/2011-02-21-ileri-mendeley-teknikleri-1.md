--- 
layout: post 
name: ileri-mendeley-teknikleri-1 
title: İleri Mendeley Teknikleri 
time: 2011-02-21 10:41:00.000000000 +00:00
description: "Mendeley'i yeterince verimli kullanıyor musunuz?"
category: articles
tags: [akademik, referans, mendeley]
---

Madem Mendeley en popüler yazılarımızdan birisi, biraz daha detaylı bilgi vereyim dedim. Mendeley'in ne işe yaradığıyla ilgili henüz bir fikriniz yoksa, [konuyla ilgili ilk yazımıza]({{site.url}}/2009/12/mendeley-akademik-pdf-ve-referans) göz atabilirsiniz.

![]({{site.url}}/images/Mendeley.png)

## 1-Dosya İsimlerini ve Alt Klasörlerinizi Düzenleyin.

Eğer Mendeley'in içinde makalelerinizi düzgün bir şekilde sınıflandırdıysanız, bilgisayarlardaki PDF klasörünüze uğraşmanıza hiç gerek yok. Ama gene de bilgisayarımda dosyalarım düzenli dursun diyorsanız, şu şekilde yapabilirsiniz:
Tools -\> Options -\> File Organizer

[![]({{site.url}}/images/file_organizer.png)]({{site.url}}/images/file_organizer.png)

Eğer 'Organize my files' seçeneğini seçerseniz, kütüphanenize eklediğiniz her dosya belirttiğiniz klasöre kopyalanacaktır. İstediğiniz alt-klasörleri oluşturmak için Folder Path kısmın sürüklemeniz yeterli. Ben yıllara göre klasörlemeyi seviyorum. Ayrıca 'Rename my files' seçeneğini seçerseniz dosya isimleriniz de istediğiniz formata göre otomatik değiştirilecektir.

[![]({{site.url}}/images/files.png)]({{site.url}}/images/files.png)

## 2- Makaleleri İnternette Gezinirken Ekleyin.

Mendeley'in 'Web Importer' özelliğini kullanarak, yeni makalelerizi bilgisayarınıza kolaylıkla ekleyebilirsiniz.

[![]({{site.url}}/images/web_importer.png)]({{site.url}}/images/web_importer.png)

Web Importer'ı internet tarayıcınıza ekledikten sonra, internette hoşunuza giden bir makaleyi doğrudan web sayfasından ekleyebilirsiniz.  Böylelikle makaleyi önce bilgisayara kaydetmeyle sonra da oradan Mendeley'e aktarmakla uğraşmıyorsunuz.
Bu özellikle tam çalışan web sitelerinin listesi aşağıda:

[![]({{site.url}}/images/mendeley-importer-supportedsites.jpg)]({{site.url}}/images/mendeley-importer-supportedsites.jpg)

Mesela benim işime IEEE ve Google Scholar oldukça yarıyor. Web importer hakkında daha detaylı bilgiye [Mendeley blogunda](http://www.mendeley.com/blog/research-tutorials/mendeleys-one-click-web-importer/)n ulaşılabilir.

## 3- Web Profilinizden Güncel CV'nizi Yayınlayın.

Sürekli güncellenen bir akademik sayfa tutmak genelde zordur. Büyük ihtimalle üniversite sayfasındaki sayfasını güncellemek için birilerini zorlamanız gerekir. Web sayfanızı kendiniz değiştirebilseniz bile bununla uğraşmak çoğu zaman aklımıza gelmez.
Mendeley'in internet sitesini kullanarak, güncel bir site hazırlayabilirsiniz. (benim profilime [şu linkden](http://www.mendeley.com/profiles/ozan-keysan/) ulaşabilirsiniz).
Bilgilerinizi güncellemek için [www.mendeley.com](http://www.mendeley.com/) adresine girin, ve edit my profile'ı seçerek, eğitiminiz, çalıştığınız işler, araştırma konularınızla ilgili bilgileri girin. Sitenin en güzel özelliği ise, Mendeley programında 'My Publications' klasörüne koyduğunuz makalelerinize ait bilgiler web sitesine otomatik olarak eklenecektir.

Eğer, CV'nizin mendeley sayfası yerine üniversite sayfasında yayınlanmasını istiyorsanız bunun da bir kolayı var: 'Edit My Profile' sayfasına girdikten sonra, 'Embed' yazan ufak butona tıklayın.

[![]({{site.url}}/images/embed1.png)]({{site.url}}/images/embed1.png)

Açılan pencerede hangi bilgilerin görünmesi istediğinizi seçebilirsiniz. Örneğin, tüm bilgilerinizi kaldırıp sadece güncel  makale listenizi yayınlayabilirsiniz. Gerekli ayarları yaptıktan sonra, istediğiniz web sitesine yerleştirebileceğiniz HTML koduna ulaşabileceksiniz. Bu kodu, üniversite sayfanıza kopyaladığınız zaman makale bilgileriniz otomatik olarak Mendeley hesabınızla eşlenecektir.
