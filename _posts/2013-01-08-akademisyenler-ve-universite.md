--- 
layout: post 
name: akademisyenler-ve-universite 
title: Akademisyenler ve Üniversite Öğrencileri için Linux Sürümleri 
time: 2013-01-08 23:45:00.000000000 +00:00 
category: articles
tags: [akademik, linux]
---

Yıl 2013 olmuş, hala Linux'dan korkup baba yadigarı Windows'da çakılı kaldıysanız bu yazı sizin için.

[![]({{site.url}}/images/tux.jpg)]({{site.url}}/images/tux.jpg)

Linux'un yeni başlayanların kafasını karıştıran işlerinden biri [binlerce Linux sürümünden](http://distrowatch.com/dwres.php?resource=popularity) birisini seçmek. Bu soruya kısa cevabım [Ubuntu](http://wiki.ubuntu-tr.net/index.php/Ana_sayfa). Ubuntu en sık kullanılan sürümlerden birisi ve program desteği oldukça güzel. Üstelik aşağıdaki gibi bir Türkçe kaynak elinizin altındayken, aklınıza takılan her soruya cevap bulabilirsiniz. Mesela, [Windows'dan Ubuntu'ya geçiş](http://wiki.ubuntu-tr.net/index.php/Windows%27tan_Ubuntu%27ya_ge%C3%A7i%C5%9F) yazısı yeni linux kullanıcıları için şahane bir yazı olmuş.

[![]({{site.url}}/images/ubuntu-tr.png)](http://wiki.ubuntu-tr.net/index.php/Ana_sayfa)

Neyse bu yazıyı asıl yazma amacım, üniversite öğrencilerinin ve akademisyenlerin işine yarayabilecek birkaç Ubuntu sürümünden bahsetmek. Evet Ubuntu'nun da yüzlerce versiyonu var. Geniş bir listeye [şuradan](http://www.debianadmin.com/list-of-ubuntu-based-linux-distributions-and-live-cds-2.html) ulaşabilirsiniz. Çeşitlilik hakkında fikir vermesi açısından [ubuntu satanist versiyonu](http://ubuntusatanic.org/screenshots.php) bile mevcut.
Aslında [ubuntu'nun standard sürümüyle](http://www.ubuntu.com/ubuntu) başlamanın bir mahsuru yok. İşinize  yarayan programları tek tek yükleyebilirsiniz. Tek yapmanız gereken ubuntunun paket yöneticisinde programları aratmak. Mesela akademisyenlerin işine yarayabilecek programların bir kısmına [şuradan](https://help.ubuntu.com/community/UbuntuScience) göz atabilirsiniz.

Ama işe yarar programların hazır kurulmuş, açtığınız anda kullanmaya başlayabileceğiniz sürümler de var. Bunlardan benim önereceklerim:

Öğrenciler İçin: [Uberstudent](http://uberstudent.com/)
-------------------------------------------------------

[![]({{site.url}}/images/uberstudent3.jpg)]({{site.url}}/images/uberstudent3.jpg)

[Uberstudent](http://uberstudent.com/) sürümünde gerçekten bir üniversite öğrencisinin işine yarayacak bir çok program düşünülmüş. Onlarca pdf, sunum, döküman hazırlama programı. [Mendeley](http://www.mendeley.com/) ve [Zotero](http://www.zotero.org/), [LaTeX](http://www.asuyatuyolar.org/2011/04/latexle-makale-yazma.html) ve editörleri, Google araçları, şablonlar, not alma uygulamaları.

[![]({{site.url}}/images/uberstudent1.jpg)]({{site.url}}/images/uberstudent1.jpg)

Üniversite hayatınıza katkı yapacak en güzel işletim sistemlerinden birisi, vakit kaybetmeden bir deneyin derim. Sadece öğrenciler değil, bilgisayar simülasyonu gibi işlerle uğraşmayan akademisyenler için de oldukça kullanışlı. Windows'dan çok daha faydalı olacağı kesin.

Son sürümünü [şu linkten](http://sourceforge.net/projects/uberstudent/files/Releases/Aristotle/) indirebilirsiniz, üstelik kurmaya gerek yok DVD'den doğrudan çalıştırıp deneme sürüşü yapabilirsiniz.

Mühendisler İçin: [CAE Linux](http://www.caelinux.com/CMS/)
-----------------------------------------------------------

[CAE Linux](http://www.caelinux.com/CMS/) ile birçok ücretsiz mühendislik programına erişebilirsiniz. Bilgisayar çizim programları, sonlu eleman analizi programları ([Salome,](http://www.salome-platform.org/)[Elmer)](http://www.csc.fi/english/pages/elmer), CFD programları ([Open-foam](http://www.openfoam.com/)) ile birçok mühendislik uygulamasını kolayca yapabilirsiniz. Ayrıca biyomedikal uygulamaları, matematiksel programlar ([Octave](http://www.gnu.org/software/octave/), [Python](http://www.python.org/)) da mevcut. Tüm uygulamalara [şu linkten](http://www.caelinux.com/CMS/index.php?option=com_content&task=view&id=51&Itemid=40) ulaşabilirsiniz.
Üstelik CAE Linux'u Amaxon Cloud üstündeki bilgisayarlarda da çalıştırabilirsiniz. Normal bilgisayarlarla haftalar sürecek analizlerinizi birkaç saat içinde bitirebilirsiniz. Detayları [şurada](http://www.caelinux.com/CMS/index.php?option=com_content&view=article&id=50:caelinux-in-the-cloud&catid=1:news&Itemid=29).
Yoksa siz hala crack AutoCad, Matlab kullanmakla mı uğraşıyorsunuz?

[![]({{site.url}}/images/cae_linux.gif)]({{site.url}}/images/cae_linux.gif)

Araştırmacılar İçin: [Poseidon Linux](http://www.en.poseidonlinux.org/)
-----------------------------------------------------------------------

[Poseidon Linux](http://www.en.poseidonlinux.org/) daha çok doktora öğrencilerini ve akademisyenlere yönelik. İçinde birçok analiz programı var. Matematikten, jeolojiye, istatistikten, kimyaya birçok alan için faydalı program sürüme eklenmiş. Ubuntu'nun nisbeten biraz eski sürümünü(10.04) kullanıyor olsa da, daha stabil bir işletim sistemi isteyenler için güzel. Poseidon ile gelen belli başlı paket listesine [şuradan](https://sites.google.com/site/poseidonlinux/details) bakabilirsiniz.
Alanınızdaki açık kaynak programlardan haberdar olmak için bile göz atmaya değer.

[![]({{site.url}}/images/Poseidon.png)]({{site.url}}/images/Poseidon.png)

Biyologlar İçin: [Bio-Linux](http://nebc.nerc.ac.uk/tools/bio-linux/)
---------------------------------------------------------------------

[![]({{site.url}}/images/biolinux.png)]({{site.url}}/images/biolinux.png)

Bilimsel linux sürümlerinden en başarılarından biri de [Bio-Linux](http://nebc.nerc.ac.uk/tools/bio-linux/), hakkında [Nature'da makale](http://www.nature.com/nbt/journal/v24/n7/full/nbt0706-801.html) bile çıkmış. Ubuntu'nun güncel sürümü (12.04) üstüne kurulu. Bio-linux'da 500 civarı programla birlikte, biyologlar, özellikle biyo-informatik alanında çalışan araştırmacılar için çok geniş bir kütüphane sunuyor. Tam program listesine [şuradan](http://nebc.nerc.ac.uk/tools/bio-linux/package-list) ulaşabilirsiniz.
Gene güzel özellikler olarak yüklemeye ihtiyaç duymadan [usb veya cd'den çalıştırma](http://nebc.nerc.ac.uk/tools/bio-linux/live-usbkey), Amazon [sunucularında çalıştırma](http://cloudbiolinux.org/) filan var.

[![]({{site.url}}/images/biolinux1.jpg)]({{site.url}}/images/biolinux1.jpg)

[![]({{site.url}}/images/biolinux2.gif)]({{site.url}}/images/biolinux2.gif)

Bu kadar çeşitli linux camiasında sizin de ihtiyaçlarınıza cevap veren bir sürüm mutlaka vardır. Eğer araştırmacıysanız veya üniversite öğrencisiyseniz bir an önce Linux öğrenin, pişman olmazsınız.

Peki siz hangi işletim sistemini kullanıyorsunuz? Linux kullanıcısıysanız hangi dağıtımı tercih ediyorsunuz?
