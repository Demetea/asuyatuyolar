--- 
layout: post 
name: cizim-pogramlar 
title: Çizim Pogramları 
time: 2011-01-23 17:07:00.000000000 +00:00
description: "Dokümanlarınızda kullanabileceğiniz güzel şemalar"
category: articles
tags: [çizim]
---

Madem sunum alternatiflerini anlattık, sunumlarınızda raporlarınızda kullanabileceğiniz şema ve çizimleri nasıl oluşturulabileceğinden de bahsedelim. Çizimlerinizi Word'de yapmaya çalışmak hem size çok vakit kaybettirir hem de pek güzel çizimler yapabileceğinizi sanmam. Microsoft Visio lisansınız varsa ne ala ama bu yazımızda ücretsiz program ve web uygulamalarından bahsedeceğiz.

Daha önceki yazılarımızı takip edenler [Google Docs](http://docs.google.com/) oldukça sevdiğimi farketmiştir ama aynı şeyi Google'ın çizim programı için söyleyemem. Google'ın çizim programı henüz oldukça basit ve Microsoft Word'un içindeki çizim programından çok da bir farkı yok, o yüzden yeni sürümü çıkana kadar tavsiye etmiyorum.
Öncelikle, çizim yapapabileceğiniz web sitelerini anlatalım:

## [Gliffy](http://www.gliffy.com/)

[![]({{site.url}}/images/gliffy.gif) ](http://www.gliffy.com/)

[Gliffy](http://www.gliffy.com/)' de sunumlarınız ve raporlarınız için çok güzel sunumlar oluşturabilir, bu çizimlerinizi internette paylaşabilir ya da aynı çizim üstünde birkaç kişi çalışabilirsiniz. Üstelik denemek için üye olmanıza da gerek yok. Asıl hoşuma giden özelliği ise, sitede verilen şablonlar üstünde değişiklik yaparak çok kısa sürede organizasyon şeması, venn şeması, SWOT analiz, gibi çizimleri elde edebilmeniz. 

[![]({{site.url}}/images/org_chart_example.png)](http://www.gliffy.com/examples/flow-charts/)

## [Caccoo](http://cacoo.com/)

[Caccoo](http://cacoo.com/) da gliffy gibi web sitesi üzerinden çizim yapabilmenizi sağlıyor.Gene çizimlerinizi paylaşabilir, resim olarak kaydedebilir ya da birkaç kişi aynı çizim üstünde çalışabilirsiniz. Ancak bu site daha çok network diagramları ve web sitesi tasarımları üstüne uzmanlaşmış durumda. Sitedeki grafikler ve semboller oldukça ilgi çekici çizimler oluşturmanızı sağlayabilir.

[![]({{site.url}}/images/cacoo_cizim.png)](http://cacoo.com/)

## [Libre Office](http://tr.libreoffice.org/)
Şimdiye kadar anlattıklarımız web üzerinden çalışan uygulamalardı. Yok siz illa bilgisayarınızda çalışan bir program istiyorsanız ilk olarak [Libre Office](http://tr.libreoffice.org/) programını kullanabilirsiniz. Libre Office içindeki Draw programı visioya alışmış olanlar için en kolay seçenektir. Ayrıca hazırladığınız çizimleri diğer Libre Office (hatta Microsoft Office) programlarıyla kullanmak çok kolay.

[![]({{site.url}}/images/LibreOffice-Draw.png)](/images/LibreOffice-Draw.png)

## [Dia](http://live.gnome.org/Dia)

Daha ufak bir program arayanlar içinse önerim [Dia](http://live.gnome.org/Dia). Dia oldukça ufak ama yetenekli bir çizim programı. Üstelik eklentileriyle istediğiniz formata göre (Elektrik devreleri, şemalar) hazırlamak oldukça kolay. Üstelik [Dia'nın taşınabilir versiyonu](http://portableapps.com/apps/office/dia_portable) da var. Yani indirdiğiniz dosyayı bilgisarınıza kurmadan doğrudan çalıştırabileceğiniz, gerekirse USB'nize kaydedip başka bilgisayarlarda da kullanabileceğiniz versiyonu. 

[![]({{site.url}}/images/Dia_0.95_flowchart.png)](/images/Dia_0.95_flowchart.png)

İyi çizimler...
