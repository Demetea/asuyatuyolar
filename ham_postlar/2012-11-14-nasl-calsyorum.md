--- layout: post name: nasl-calsyorum title: Nasıl çalışıyorum? time: 2012-11-14 22:57:00.000000000 +00:00 ---
Seyahatlerde yanımda ayırmadıklarım yazısından sonra bari bir de çalışma düzenimden bahsedeyim dedim. Doktora daha devam ettiği için biri okulda biri evde iki tane bilgisayardan çalışıyorum.

### Bilgisayar

Laptobum yok. Evdeki bilgisayarım [Acer Aspire Revo](http://www.amazon.co.uk/Aspire-Nettop-Graphics-Wireless-Keyboard/dp/B0077MCDSQ) diye ufacık bir kasa. Hem ucuz, hem az yer kaplıyor. Alırken işletim sistemsiz aldım, boş yere Windows'a para ödemedim.  Bir de 24 inch monitor var, geniş geniş çalışıyorum.
Bilgisayarımda [Ubuntu 12.04](http://www.ubuntu.com/) kurulu. Ubuntu'nun özellikle paket desteğini seviyorum ama arayüz olarak [Gnome 3](http://www.gnome.org/gnome-3/) kurdum. Okuldaki bilgisayarda ise [Scientific Linux 6](https://www.scientificlinux.org/) ve Windows kurulu.

[![](http://3.bp.blogspot.com/-MXHRXOJFPJU/UKIY-sCGsYI/AAAAAAAACGs/w-3ALlvdbMs/s200/acer.jpg)](http://3.bp.blogspot.com/-MXHRXOJFPJU/UKIY-sCGsYI/AAAAAAAACGs/w-3ALlvdbMs/s1600/acer.jpg)

### Klavye-Fare

Mac kullanmayalı artık uzun zaman olsa da, apple klavyelerini seviyorum. Bir ara bileğimde RSI ([tekrarlanan zorlama yaralanması](http://www.bsm.gov.tr/ergonomi/hastalik.asp#rsi)) başlamıştı. İlk önlem olarak fareyi sol elimle kullanmaya başladım (sandığınızdan daha kolay 1-2 günde alışıyorsunuz). Bu böyle 3-4 ay gitti ancak daha sonra da sol bileğim ağrımaya başladı. Daha sonra ise [trackball](http://www.amazon.co.uk/Kensington-Orbit-Optical-Trackball-metallic/dp/B000HEW0KW/ref=pd_sim_computers_3) aldım. Şimdi ofisteki fareyi sol elimle, evdeki trackball'ı sağ elimle kullanıyorum, derdim kalmadı.
Not almak, hesap kitap yapmak için kullandığım kağıtlarım herzamanki yerinde. Post-it'lerde Vim ve Latex ile ilgili kısa yollar yazılı. Monitörü göz hizama yaklaştırmak için altına kitap koydum. Ayrıca [F.lux](http://www.asuyatuyolar.org/2011/02/aman-gozlere-dikkat.html) kullanmayınca da çalışamıyorum artık.

[![](http://1.bp.blogspot.com/--A9QPBNfqAE/UJ_Byi2q9mI/AAAAAAAACFs/FVqo4S1QO2E/s400/DSCF8360.JPG)](http://1.bp.blogspot.com/--A9QPBNfqAE/UJ_Byi2q9mI/AAAAAAAACFs/FVqo4S1QO2E/s1600/DSCF8360.JPG)

### Koltuk

Bilek rahatsızlığından daha bela bir sırt rahatsızlığım vardı.  Daha sonra aşağıda gördüğünüz [kneeling chair](http://en.wikipedia.org/wiki/Kneeling_chair)'e geçtim. İlk başta garip gelse de alışınca oldukça rahat. Arkaya dayanacak bir yeri olmadığından ve dizlerinizi kıvırdığınızdan dik durmanızı sağlıyor. Gerçi bunda da çalışmaya dalınca gene yamuk duruma geçiyorum, benim açımdan çok da mucizeler yarattığını söyleyemeceğim.

[![](http://3.bp.blogspot.com/-D1dWNk9U_Es/UJ_CFllSfwI/AAAAAAAACF0/gtile0XTwAc/s320/DSCF8361.JPG)](http://3.bp.blogspot.com/-D1dWNk9U_Es/UJ_CFllSfwI/AAAAAAAACF0/gtile0XTwAc/s1600/DSCF8361.JPG)[![](http://4.bp.blogspot.com/-E1pOb3PLpv0/UKIecpt3K2I/AAAAAAAACHk/EVxWOotVb6E/s320/wing-kneeling-chair-large.jpg)](http://4.bp.blogspot.com/-E1pOb3PLpv0/UKIecpt3K2I/AAAAAAAACHk/EVxWOotVb6E/s1600/wing-kneeling-chair-large.jpg)

### İnternet

İnternet tarayıcım [Firefox.](http://www.mozilla.org/tr/firefox/new/) Yedek olarak da [Opera](http://www.opera.com/) kullanıyorum. Sık kullanılanlarımı, ayarlarımı bilgisayarlar arasında eşleştirmek için [Firefox Sync](http://support.mozilla.org/tr/kb/firefox-senkronizasyonu-nedir) kullanıyorum. Kullandığım eklentiler:

[![](http://3.bp.blogspot.com/-90ynPLXfaUA/UKKSDBTI0zI/AAAAAAAACIc/pEX09wiB6sw/s200/moz_firefox.jpg)](http://3.bp.blogspot.com/-90ynPLXfaUA/UKKSDBTI0zI/AAAAAAAACIc/pEX09wiB6sw/s1600/moz_firefox.jpg)

-   [Adblock](https://addons.mozilla.org/en-US/firefox/addon/adblock-plus/) (bakınız: [Adblock ile reklamsız internet](http://www.asuyatuyolar.org/2009/12/firefox-adblock-eklentisiyle-reklamsz.html))
-   [Lastpass](https://lastpass.com/) (Bilgisayarlar arasında şifrelerimi senkronize etmek için. Bakınız: [Şifrem neydi acaba?](http://www.asuyatuyolar.org/2011/01/sifrem-neydi-acaba-123456.html) Aslında [Keepass](http://keepass.info/)'a geçme planım var)
-   [Lazarus:](http://www.asuyatuyolar.org/2012/03/lazarus-yazdklarnz-kurtarn.html)
-   [GreaseMonkey:](https://addons.mozilla.org/en-US/firefox/addon/greasemonkey/) Hemen hemen her sitenin formatını istediğiniz gibi değiştirebilirsiniz. [Userscripts.org](http://userscripts.org/) sitesinde onlarca kullanışlı eklenti bulabilirsiniz.

###  

### Mail

Okul mailime [Thunderbird](http://www.mozilla.org/tr/thunderbird/) ile erişiyorum. Kişisel mail adresim gmail. Thunderbird'de takvim işleri için [Lightning](https://addons.mozilla.org/en-US/thunderbird/addon/lightning/)ve [Google Calendar](https://addons.mozilla.org/en-US/thunderbird/addon/provider-for-google-calendar/) eklentilerini kullanıyorum. Gelen mesajları filtrelemek için birkaç mail filtresi kullansam da en sevdiğim iki tanesi:

-   **Bana Ne:** Eğer To veya CC kısımlarında doğrudan benim adresim yoksa bana\_ne klasörüne gönder.
-   **Liste:** Eğer mail içerisinde "unsubscribe" ya da "üyelikten çık" kelimeleri geçiyorsa liste klasörüne gönder.

### Okuma

Üye olduğum siteler, bloglar [Google Reader](http://www.asuyatuyolar.org/2010/12/nedir-bu-rss-olay.html) adresime toplanıyor. Artık duruma göre direk Google Reader'dan ya da [Lightread](http://www.asuyatuyolar.org/2012/08/favori-rss-okuyucum-lightread.html) ile okuyorum. Daha uzun/keyifli yazıları ise [Readability](http://www.asuyatuyolar.org/2011/11/readability-ile-daha-okunabilir.html) ile Kindle'a yollayım, koltuğa uzanıp rahat rahat okuyorum.

### 

### Teknik Programlar

Vaktimin çoğunu tezimle ilgili birkaç program başında geçiyorum. Bunların bir kısmı FEA (sonlu elemanlar analizi) programı. Onun dışında son birkaç yıla kadar sıkı bir [Matlab](http://www.mathworks.co.uk/products/matlab/) kullanıcısıydım. Matlab kendi içinde güzel bir program olsa da okulun lisans sayısı kısıtlı olduğu için bir süre sonra işimi görmemeye başladı. Onun yerine açık kaynak programlara geçtim. Şu anda [Octave](http://www.gnu.org/software/octave/), [SciPy](http://www.scipy.org/) ve [R](http://www.asuyatuyolar.org/2012/10/r-ile-yapabilecekleriniz.html)'ı severek kullanıyorum. Üstelik Octave çoğu matlab dosyamı doğrudan çalıştırıyor. Ayrıca, kodumu lisans kısıtlaması olmadan istediğim yerden çalıştırabiliyor, insanlarla rahatlıkla paylaşabiliyorum. Benim açımdan en önemli avantajı ise kodlarımı okulun [bilgisayar kümesinde](http://www.eng.ed.ac.uk/ganglia/?c=Condor%20and%20VLX) ve [süper-bilgisayarında](https://www.wiki.ed.ac.uk/display/ecdfwiki/Eddie+and+the+ECDF) ya da gerekirse [bu canavarda](http://www.hector.ac.uk/abouthector/) paralel çalıştırabiliyorum. Böylelikle tek Matlab lisansıyla aylar sürecek analizlerimi birkaç saat içinde bitirebiliyorum.

[![](http://2.bp.blogspot.com/-A1SMROpMAiw/UKQFfevwBgI/AAAAAAAACJU/Fou86t408Ug/s640/chaco_splash.png)](http://2.bp.blogspot.com/-A1SMROpMAiw/UKQFfevwBgI/AAAAAAAACJU/Fou86t408Ug/s1600/chaco_splash.png)

### Dosya - Doküman:

Tezimle ilgili tüm işler için versiyon kontrol kullanıyorum (bakınız: [Doküman Yönetimi](http://www.asuyatuyolar.org/2011/12/akademisyenin-internet-rehberi-dokuman.html))  [Github](https://github.com/)'ı çok sevsem de, tezim için okulun sağladığı [SVN](http://svnbook.red-bean.com/) altyapısını kullanıyorum. Dosyalarımı versiyon kontrolünde tutarak yok bilgisayarım bozulcaktı, yok düzenli yedekleme yapayım stresi yaşamadığım gibi, her dosyanın önceki versiyonlarına rahatlıkla ulaşabiliyor, istediğim kişilerle dosyalarımı paylaşabiliyorum. Kesinlikle tavsiye ederim.
Onun dışındaki ıvır zıvır kişisel dosyalar için de [Dropbox](http://www.asuyatuyolar.org/2009/12/dropbox.html) kullanıyorum.

[![](http://3.bp.blogspot.com/-smbN7UyvghE/Tt68qekBsOI/AAAAAAAABIA/PngqQeF4_lE/s320/tortoise_svn.png)](http://3.bp.blogspot.com/-smbN7UyvghE/Tt68qekBsOI/AAAAAAAABIA/PngqQeF4_lE/s1600/tortoise_svn.png)

### Metin

Tez ve makalelerimde [LaTeX](http://www.asuyatuyolar.org/2011/04/latexle-makale-yazma.html) kullanıyorum. Diğer şler için genelde [Libre Office](http://tr.libreoffice.org/) kullanıyorum. Latex'i derlemek için [latexmk](http://www.asuyatuyolar.org/2012/06/latexmk-ile-latexi-kolayca-derleyin.html) kullanıyorum o da işimi baya kolaylaştırıyor. Referanslarımı [Mendeley](http://www.asuyatuyolar.org/2009/12/mendeley-akademik-pdf-ve-referans.html) ile hallediyorum.
Grafik hazırlamak işleri için değişik programlar kullanıyorum. [Inskpace](http://inkscape.org/), [Dia](http://dia-installer.de/), [Tikz](http://www.texample.net/tikz/) sevdiğim uygulamalar.
Metin editörü olarak [Vim](http://www.vim.org/) kullanıyorum. Vim biraz cins bir program. Açıkcası ben programın ününü duyup daha önceden iki kez kullanmayı denedim ama her seferinde bu ne gıcık bir şeymiş deyip bıraktım. Üçüncüde kendimi zorladım ve kullanmaya devam ettim. Alıştıkça ne kadar güçlü bir metin editörü olduğunu farkediyorsunuz. Eğer sürekli kod yazıyorsanız, ya da metin düzeltiyorsanız ve klavye kısayolları az geliyorsa siz de bir deneyin derim.

[![](http://2.bp.blogspot.com/-V2pyjkHy7xY/UKQbq91OrgI/AAAAAAAACKM/stXoTxnhA_U/s200/vim.png)](http://2.bp.blogspot.com/-V2pyjkHy7xY/UKQbq91OrgI/AAAAAAAACKM/stXoTxnhA_U/s1600/vim.png)

Benim işler böyle, peki sizin çalışırken kullandığınız, tavsiye edeceğiniz araçlar neler?

