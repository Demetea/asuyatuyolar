--- layout: post name: not-alma-alternatifleri title: Not Alma Alternatifleri time: 2011-06-29 02:06:00.000000000 +01:00 ---

[![](http://1.bp.blogspot.com/-AWA7YhlP-1Q/TgeMTypOHLI/AAAAAAAAA80/8i3oOm9tedY/s200/kalem_defter.jpg)](http://1.bp.blogspot.com/-AWA7YhlP-1Q/TgeMTypOHLI/AAAAAAAAA80/8i3oOm9tedY/s1600/kalem_defter.jpg)

Daha önceki [şu yazımızda](http://asuyatuyolar.blogspot.com/2011/04/mantar-panosuna-not-yapstrma.html) basit bir not alma sitesinden bahsetmiştik. Belki, böyle uygulamalara gerek yoktur, sadece kağıt-kalem size yetiyordur ya da onlara bile gerek yoktur (beyin bedava!). Ama kağıtlara yazdığınız notların arasında kayboluyorsanız ya da arada neler yapmanız gerektiğini hatırlayamıyorsanız belki de artık başka seçenekler düşünmenin vakti gelmiştir. Bu yazıda gözüme çarpan seçeneklerden bahsedeceğim.

[Evernote:](http://www.evernote.com/)

[![](http://1.bp.blogspot.com/-FMzk8Nu4cJM/TgeMpsgJXZI/AAAAAAAAA84/Q2PjHWfPY54/s200/evernote_icon.jpg)](http://www.evernote.com/)Evernote belki de dijital ortamın en popüler not alma uygulamalarından birisi. Evernote'u [sitesi](http://www.evernote.com/)üzerinden kullanmaya başlayabileceğiniz gibi, bilgisayarınıza kurduğunuz programla (Windows, Mac) la kullanabilirsiniz. Böylelikle, internetiniz olmadan da notlar alabilirsiniz. Evernote'un standard özelliklerinden birisi programın kurulu olduğu bilgisayarlar (ve cep telefonları) arasında otomatik eşleştirme yapması.

[Evernote](http://www.evernote.com/)'un en güçlü olduğu noktalardan birisi de OCR özelliği, mesela cep telefonunuzla çektiğiniz resimlerdeki yazıları aranabilir metinlere dönüştürmesi (ki bu el yazınız ya da taratılmış bir doküman olabilir).

Ayrıca, tarayıcınıza (Firefox ya da Chrome) yüklenen eklentisiyle, internette gezinirken hoşunuza giden sayfaların sadece ilgilendiğiniz kısımları Evernote'a yapıştırabilirsiniz.

[![](http://3.bp.blogspot.com/-sVNGSd50nI8/Tgo7tNt0WhI/AAAAAAAAA9M/wnnQm7dYwTk/s320/evernote_web_clipper.jpeg)](http://www.evernote.com/)

Evernote Iphone/Android uygulaması da oldukça pratik. Kendinize sesli mesaj bırakma özelliği de var (ben pek alışamadım gerçi).

[![](http://4.bp.blogspot.com/-fnCMvqSvs6Q/Tgo9EwNUuDI/AAAAAAAAA9Q/POdyuIYwXGo/s200/evernote_mobile.png)](http://www.evernote.com/)

Evernote'un ücretsiz versiyonu biraz limitli: aylık 60 MB'lık veri girebiliyorsunuz. Aslında normal bir kullanım için yeterli bir miktar. 

Eğer internette gezinirken hatırlamanız gerekenleri güzelce arşivleyebileceğiniz, cep telefonunuzla anında notlar alabileceğiniz bir uygulama arıyorsanız, Evernote ilk göz atmanız site olmalıdır.

[SpringPad](http://springpadit.com/home/)

[![](http://4.bp.blogspot.com/-J-4q4IyHs64/TgprLfxqlVI/AAAAAAAAA9o/9hxlMdjcfKA/s200/springpad.jpg)](http://springpadit.com/home/)

Springpad Evernote'dan biraz daha farklı bir kulvarda yarışıyor, daha çok gündelik işler, yemek, alışveriş gibi işlerinizi organize etmek üstüne. Mesela bir film ismini eklediğiniz zaman, IMDB'de filmin sayfasını, izleyebileceğiniz sinemaları ek bilgi olarak gösteriyor. Ya da bir ürünün barkodunu ekleyince, internet üstünden fiyat karşılaştırmalarını gösteriyor. Ya da önümüzdeki hafta saat 2'de toplantı notunu eklediğinizde (malesef Türkçe desteği yok) takvimize(Google calendar) otomatik ekleniyor.

[![](http://2.bp.blogspot.com/-u4ahgHFG_dM/TgpBrVrpZUI/AAAAAAAAA9U/bhTWI2B4LwI/s320/springpad1.jpg)](http://springpadit.com/home/)

Ayrıca diğer notlarınız için Evernote'daki gibi gelişmiş bir kategori ve arama seçeneği de mevcut. Bence notları kategorilendirme açısından Evernote'dan daha başarılı.

[![](http://2.bp.blogspot.com/-APME0ZnzqoM/TgpCLGcivFI/AAAAAAAAA9Y/kWtvoYlsE_o/s320/SpringPad-Notebook2.jpg)](http://springpadit.com/home/)

[Springpad](http://springpadit.com/home/) tamamen ücretsiz ve boyut sınırlaması da yok, bu özelliğiyle bence Evernote'dan daha cazip. Evernote'a göre eksik olan tarafı ise offline çalışan bir uygulamasının olmaması. İnternet sitesi ve tarayıcı eklentisi gayet başarılı ancak eğer o anda internete erişiminiz yoksa notlarınıza da ulaşamıyorsunuz. (Düzeltme: Iphone ve Chrome uygulamasında bu özellik mevcutmuş). Ayrıca, Türkiye'deki restorant, sinema,market bilgilerinde ne derece başarılı tartışmalı.
[Simple Note:](http://simplenoteapp.com/)

[![](http://3.bp.blogspot.com/-6RCeSJufsH8/TgpuDUrlU2I/AAAAAAAAA9s/-6xetxKTuy4/s200/simplenote.png)](http://simplenoteapp.com/)

Eğer Evernote ve Springpad'deki uygulamalar size biraz teferruatlı geldiyse, ihtiyacınız olan basit, hızlı ve her platformdan ulaşabileceğiniz bir not uygulamasıysa [Simple Note](http://simplenoteapp.com/)'u tercih edebilirsiniz. Simple Note'un en güzel yönü başka eklenti ve programların sisteme bağlanmasına izin vermesi, böylelikle oldukça çeşitli [arayüzlerden](http://simplenoteapp.com/downloads/) istediğinizi kullanabilirsiniz. Mesela Windows için, [ResophNotes](http://www.resoph.com/ResophNotes/Welcome.html) uygulaması olukça kullanışlı.

Başka bir güzel özelliği de arşivinizi bir çok formatta import/export etmenize olanak vermesi. Hatta Evernote kullanıcılarının SimpleNote'a doğrudan geçmesi de mümkün (bu konuda [güzel bir yazı](http://www.digitizd.com/2011/06/06/why-i-switched-from-evernote-to-simplenote/)).

[![](http://2.bp.blogspot.com/-Z0sfmbzMux8/TgphmyqyoNI/AAAAAAAAA9k/LTLT6ZgnoDE/s320/simplenote_web.png)](http://simplenoteapp.com/)

[SpringNote:](http://www.springnote.com/en)

[![](http://2.bp.blogspot.com/-Eg1oTw475DA/TgpwjJIUKOI/AAAAAAAAA9w/15Jhe6ZZdVY/s200/springnote2.png)](http://www.springnote.com/en)

Eğer ihtiyacınız olan daha uzun notlar almak için kullanacağınız bir online defterse [SpringNote](http://www.springnote.com/en) uygulamasını öneririm. SpringNote wiki mantığıyla çalışıyor, yani bir not alırken başka bir maddeyle ilgili alt-notlar oluşturabilir, o notlara da linklerle kolaylıkla ulaşabilirsiniz. Özellikle öğrencilere yönelik birçok eklentisi, değişik defter şablonları, grup çalışması için grup defteri var(ki bunun bir alternatifini de [Zoho Notebook](http://notebook.zoho.com/)'da bulabilirsiniz). Eğer bir konuda araştırma yaparken bulduklarınızı, düzenli bir şekilde kaydetmek istiyorsanız oldukça kullanışlı.

[![](http://2.bp.blogspot.com/-qpflKEv5HA8/TgpLVWtFq_I/AAAAAAAAA9g/Nkxzc2E7j38/s320/Springnote2.jpg)](http://www.springnote.com/en)

[SpringNote](http://www.springnote.com/en)'da ücretsiz, üstelik 2 GB gibi güzel bir kotanız var. Üstelik aldığınız notları .txt yada .html olarak kaydedebiliyorsunuz, böylelikle ilerde başka bir platforma geçmek isterseniz, tüm notlarınızı transfer edebilirsiniz.

Hoşuma gitmeyen özelliği ise web sitesinin arada oldukça yavaş çalışması oldu (belki de benim bağlantımdan kaynaklanmıştır). Ancak özellikle akademik işlerde işe yarayabilecek güzel bir site.

[Diigo:](http://www.diigo.com/)

[![](http://2.bp.blogspot.com/-mjVOv_Ep8bs/TgpzuEfjirI/AAAAAAAAA90/W_7nKfJF32A/s200/diigo_logo.png)](http://2.bp.blogspot.com/-mjVOv_Ep8bs/TgpzuEfjirI/AAAAAAAAA90/W_7nKfJF32A/s1600/diigo_logo.png)

Diigo'da da not alma, bilgisayarlar arasında eşleştirme gibi özellikler standard olsa da asıl uzmanlaştığı alan tarayıcınızdaki sık kullanılanları organize etmek. [Diigo](http://www.diigo.com/)'nun tüm internet tarayıcıları için bir eklentisi var, bu eklenti ile, internette gezinirken, ilginç bir sayfaya rastladığınızda, direk sık kullanılanlara eklemek yerine sadece hoşunuza giden yerleri kesip saklayabilir, ya da sayfaların yanına ekstra notlar ekleyebilirsiniz.
Eğer kaydetmek istediğiniz çoğu şey web sitesiyse, diğer uygulamalardansa Diigo'yu tavsiye ederim.

Peki ben not almak için hangi uygulamayı mı kullanıyorum? Ufak gündelik şeyler için bence en güzeli kağıt kalem kullanmak. Ama daha uzun notlar için ben de bir uygulama kullanıyorum ama bu anlattıklarımdan hiçbiri değil. O programdan da bir sonraki yazıda bahsederim.
*Peki siz hangi uygulamayı kullanıyorsunuz? Atladığımız, hoşunuza giden bir program var mı? Yorumlarınızı bekleriz...*

**İlginizi Çekebilecek Diğer Yazılar**

-   [Dropbox](http://asuyatuyolar.blogspot.com/2009/12/dropbox.html)
-   [Belge Şablonları](http://asuyatuyolar.blogspot.com/2011/03/belge-sablonlar.html)
-   [İnternet Üstünden Ofis Programları](http://asuyatuyolar.blogspot.com/2010/08/internet-ustunden-ofis-programlar.html)

