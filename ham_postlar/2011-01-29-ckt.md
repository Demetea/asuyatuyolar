--- layout: post name: ckt title: Pardus 2011 Çıktı... time: 2011-01-29 01:14:00.000000000 +00:00 ---

Bir kaç gün önce basınımızda hiç yankı uyandırmasa da [Pardus 2011](http://www.pardus.org.tr/) çıktı. Peki nedir bu Pardus?

[![](http://3.bp.blogspot.com/_VbDsH1Mbydo/TUNpQHH5YEI/AAAAAAAAAvI/UC-2wcQsRRY/s1600/pardus.jpg)](http://www.pardus.org.tr/)

*Pardus, TÜBİTAK tarafından geliştirilen bir işletim sistemi geliştirme projesidir. Pardus açık kaynak kodlu ve [GPL](http://www.pardus.org.tr/gpl.html) (GNU Genel Kamu Lisansı) ile dağıtılan bir özgür yazılımdır.*

Yani Windows yerine kullanabileceğiniz Türkçe ve tabii ki ücretsiz bir Linux sürümüdür. Peki neden Pardus kullanmalıyım?

-   **Özgürdür ve bedavadır.**
-   **Türkçe sever**. (ve öğrenmek için bir sürü Türkçe kaynak bulabilirsiniz, bakınız [www.ozgurlukicin.com](http://www.ozgurlukicin.com/) )
-   **Virüslere geçit vermez** (Linux programlarının genel özelliği sizin kafanızı virüslerle, trojanlarla, bilgisayarınızı yavaşlatan programlarla ağrıtmamasıdır. Windows'una bulaşan virüslerden bunalanlara duyurulur.)
-   **Hızlı kurulur** ** **
-   **Kolay kullanılır** (Windows'a göre çok daha kullanışlı ve özelleştirilebilir ancak bunları yapmak için eğitim almanıza gerek yoktur).
-   **Tamdır**(İhtiyacınız olan tüm programlar yüklü gelir. E-mail, İnternet, Ofis programları, hatta MSN hesabınızı da kullanabilirsiniz.) ** **
-   **Eğlencelidir** (İstediğiniz gibi özelleştirdiğiniz bilgisayarı Pardus'un içindeki ufak programlarla daha verimli ve eğlenceli hale getirebilirsiniz).
    Kaptan Masaüstü, PiSi ve ÇOMAR ile bilgisayar kullanmanın keyfini, tam Türkçe desteği ile bilgisayarınızı kendi dilinizde kullanmanın kolaylığını yaşarsınız.

Pardus'u kurduktan sonra aşağıdaki gibi bir masaüstüyle çalışmaya başlayabilirsiniz.

[![](http://fc00.deviantart.net/fs70/i/2010/299/3/0/pardus_2011_beta_by_h2okerim-d31lk1r.png)](http://fc00.deviantart.net/fs70/i/2010/299/3/0/pardus_2011_beta_by_h2okerim-d31lk1r.png)

Bu ekrana bakıp da yanılmayın, masaüstünüzü ve bilgisayar ayarlarını tüm linux sürümlerinde olduğu gibi istediğiniz gibi özelleştirebilirsiniz. Aşağıdaki videolarda Pardus'la yapılabileceklerle ilgili ufak bir video var.

Ayrıca izlemek izleyenler [şu videodan](http://www.youtube.com/watch?v=viEQ-DWxX50) da daha detaylı bir ingilizce değerlendirmeyi izleyebilirsiniz, üstelik de baya övüyor Pardus'u.
Pardus'un teknik özelliklerine kısaca girmek gerekirse. KDE desktop kullanıldığı için oldukça estetik ve özelleştirilebilir. İhtiyaçlarınıza göre şekillendirebilirsiniz. Gerçi bu özelleştirme işini hep olumlu bir özellikmiş gibi anlattım. Ancak seçeneklerin bolluğu biraz kafanızın karışmasına ve sonunda tatminsizliğe yol açabilir. (daha önce de vermiştim, bakınız çok seçeneğin tatmine ilişkisi konusunda Barry Schwartz'ın [TED'deki videosu](http://www.ted.com/talks/barry_schwartz_on_the_paradox_of_choice.html), Türkçe altyazı seçeneği de mevcut)
Onun dışında Pardus'da ihtiyacınız olan hemen hemen her program eklenmiş, Fİrefox, Chrome, LibreOfis (OpenOffice'in yeni varyantı, yakında o konuyla ilgili de bir yazı yazmayı düşünüyorum), chat programları, müzik programları hazır yüklü olarak geliyor.
Eğer bilgisayarınıza kurmak istiyorsanız, [pardus.org.tr](http://www.pardus.org.tr/)den yüklenebilir sürümünü indirip bilgisayarınıza kurulabilir. Ama Windows'dan pat diye Linux'a geçmeyi büyük ihtimalle işinize gelmeyecektir. İsterseniz bilgisayarınızı çift işletim sistemli hale getirip hem Pardus'u hem Windows'u kullanabilirsiniz. Aslında Pardus'u kurmaya başladığınızda Windows'un yanına kur seçeneği otomatik olarak çıkıyor ama siz gene de Linux'dan anlayan birilerini bulursanız işiniz daha kolay olur.
Ama Pardus'a göz atmak isteyenler için daha kolayı var.  Pardus'un anasayfasından kurulan DVD'yi değil de çalışan DVD'yi indirip yazdırın. Sonra bilgisayarınızı CD'den başlatın ve bilgisayarınıza kurmadan kurcalayabileceğiniz Pardus'unuz karşınızda.
Peki DVD sürücüm yoksa? (mesela netbook sahipleri). O zaman ihtiyacınız olan en az 2GB lıl bir USB bellek. Gene çalıştırılabilir Pardus DVD'sini bilgisayarınıza kaydedin. Daha sonra [şu link'den Mandriva Seed](http://www.gtlib.gatech.edu/pub/mandrake/official/iso/2010.0/mandriva-seed-windows.zip) adlı ufak programı indirin ve programı çalıştırın.

[![](http://2.bp.blogspot.com/_VbDsH1Mbydo/TUNkDrFbP-I/AAAAAAAAAu8/tcIPQc6A8Dk/s320/Mandriva-Seed.jpg)](http://2.bp.blogspot.com/_VbDsH1Mbydo/TUNkDrFbP-I/AAAAAAAAAu8/tcIPQc6A8Dk/s1600/Mandriva-Seed.jpg)

1.Browse'a tıklayarak daha önceden indirmiş olduğunuz ISO dosyasını seçin
2. USB belleğinizi seçin (dikkat, içindeki tüm bilgiler silinecek)
3. Create Live USB'ye tıklayarak ISO dosyasını USB belleğinize aktarın.

[![](http://3.bp.blogspot.com/_VbDsH1Mbydo/TUNlhxPLBsI/AAAAAAAAAvA/3AFLP2Erk3E/s320/bios-usb-boot.jpg)](http://3.bp.blogspot.com/_VbDsH1Mbydo/TUNlhxPLBsI/AAAAAAAAAvA/3AFLP2Erk3E/s1600/bios-usb-boot.jpg)

Daha sonra bilgisayarınız USB'den başlayabilmesi için boot sıralamasını değiştirmek lazım. Bunun için bilgisayarınızı ilk açtığınız zaman çıkan ekranda F2'ye ya da Del tuşuna basın (zaten çıkan ekranda hangi tuşa basılcağını söylemesi lazım.  Burada(bilgisayardan bilgisayara farklılık gösterse de) Boot Order gibi birşey arıyoruz. Genelde ilk sırada CDROM ya da Harddisk vardır. Biz ilk sıraya USB-HDD'yi almak istiyoruz. İlk sırada olan harddiskinizi ise 2. sıraya almayı unutmayın.
Ayarları kaydedip çıktından sonra Pardus'un USB'den çalışmaya başlaması lazım. Üstelik USB'nizi istediğinizi bilgisayara takarak Pardus'u çalıştırabilirsiniz.
Unutmayın Pardus'la ilgili sorularınızı buradan sorabilirsiniz, ya da daha kapsamlı bilgiler için, [Özgürlük İçin](http://www.ozgurlukicin.com/)sitesini ziyaret edebilirsiniz. O zaman sıradaki şarkımız da yazıyı buraya kadar [okuyanlara gelsin](http://www.facebook.com/video/video.php?v=1147918786360).

[![](http://3.bp.blogspot.com/_VbDsH1Mbydo/TUNnq6dA_NI/AAAAAAAAAvE/tg-OQI30Nck/s400/ozgurlukicin.PNG)](http://www.ozgurlukicin.com/)

** **

**İlginizi Çekebilecek Diğer Yazılar**

-   [İnternetten Ofis Programları](http://asuyatuyolar.blogspot.com/2010/08/internet-ustunden-ofis-programlar.html)
-   [PowerPoint Alternatifleri](http://asuyatuyolar.blogspot.com/2011/01/powerpoint-alternatifleri.html)
-   [Latex ile Makale Yazma](http://asuyatuyolar.blogspot.com/2011/04/latexle-makale-yazma.html)

