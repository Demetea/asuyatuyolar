--- layout: post name: intihal-tespit-programlar title: İntihal Tespit Programları time: 2011-03-05 23:01:00.000000000 +00:00 ---

İnternet kullanımıyla birlikte bilgiye erişmek  artık çok kolay. İstediğiniz herhangi bir konuda birkaç saat içinde çok güzel ödevler, raporlar, siteler hatta makaleler hazırlayabilirsiniz. Tabi ki kopyala/yapıştır yöntemiyle. Şahsen bilginin serbest ve herkesin kullanımına açık olmasından yanayım, o yüzden bu blogdaki yazıların hiçbir hakkı saklı değildir. Ancak, bazı uyanıklar intihalle mevki elde edip, gerçekten hak edenleri dışarda bırakmaya başlayınca, iş birden ciddileşiyor. Son aylarda Türkiye'de akademisyen camiadaki intihal olayları  tüm pisliğiyle göz önüne çıktı. Eğer haberiniz olmadıysa aşağıdaki yazılara bir göz atıp, Türkiye'deki üniversitelerin ne hale geldiğini görebilirsiniz.

-   [Murat Eren - Bilimsel Ahlaksızlığın Gri Maceraları](http://meren.org/blog/bilimsel-ahlaksizligin-gri-mecralari/)
-   [Turkish Journal - Problem Sistem Ona Sataşmalı](http://www.turkishjournal.com/i.php?newsid=9110)
-   [Plagıarism Turkish Blog](http://plagiarism-turkish.blogspot.com/) 

Gerçi akademide niteliğe değil de niceliğe önem veren saçma bir puanlama sistemi olduğu sürece de bunun önüne geçmek de zor görünüyor. Gene de, en büyük baskıyı  -Murat Eren'in dediği gibi- öğrencilerin, genç akademisyenlerin intihal olaylarını daha fazla açığa çıkarması oluşturacak gibi. Enis hocanın da [şu yazısı](http://enisden.blogspot.com/2011/02/intihalasrma-tespit-ve-engelleme.html) ilham verdi ve intihal ve kopyanın tespiti ile ilgili bu yazıyı yazmaya karar verdim.

[![](http://2.bp.blogspot.com/-y9l5ESnNnUk/TXJ5WhsTVyI/AAAAAAAAA0w/xO8zSs-4Tv4/s320/van_gogh.jpg)](http://www.ithenticate.com/)

İntihal tespiti için paralı uygulamalar bulabilirsiniz ([Turnitin](http://turnitin.com/static/index.php), [Plagirismdetect](http://www.plagiarismdetect.com/index.html) ve [Itenticate](http://www.ithenticate.com/) - bknz. yukardaki resim). Ancak bu uygulamalar kurumsal müşterilere (okullar, şirketler) yönelik toplu satış yapmaya yönelikler. Eğer bu tarz bir program arıyorsanız, [şu sitede](http://translate.googleusercontent.com/translate_c?hl=en&ie=UTF-8&sl=auto&tl=en&u=http://plagiat.htw-berlin.de/software/2010-2/&prev=_t&rurl=translate.google.com&twu=1&usg=ALkJrhiH3Vwb-FfqmsJ1zbDUDyyFO-qW-w) onlarca programın değerlendirilmesini bulabilirsiniz. Ayrıca  [PlagiarismToday](http://www.plagiarismtoday.com/) sitesi de intihal konusundaki en kapsamlı kaynaklardan.
Biz bu yazıda ücretsiz, ve bireysel kullanıcılara yönelik seçeneklere bakacağız. Tabi aslında en pratiği Google'da bir cümleyi tırnak içinde yazıp arattırmak. Genelde işe yarıyor. Daha kapsamlı seçeneklerimiz ise şöyle,

1-[Viper](http://www.scanmyessay.com/): 
----------------------------------------

İlk ücretsiz programımız Viper. Sitesinde anlattığına göre Turnitin'den çok daha gelişmiş özellikleri var. Programın tek eksisi sadece Windows versiyonunun olması (o açıdan deneme imkanım olmadı). Programın güzel bir özelliği de sadece internetteki kaynaklarda değil bilgisayarınızda bulunan doküman arşivinde de tarama yapabilmesi. İndirmek için aşağıdaki resimlere tıklayabilirsiniz. Programla ilgili değerlendirmelerinizi yorumlara yazarsanız sevinirim.
Eğer sadece bilgisayarınızaki dökümanlar arasında tarama yapmak istiyorsanız da [WCopyFind](http://plagiarism.phys.virginia.edu/Wsoftware.html)en yetenekli programlardan birisi, üstelik açık kodlu.

[![](http://www.scanmyessay.com/images/content/comparison-table.gif)](http://www.scanmyessay.com/features.php)

[![](http://www.scanmyessay.com/images/content/downloadbut.png)](http://www.scanmyessay.com/viper-plagiarism-scanner.php)

2 - [Plagium](http://www.plagium.com/) 
---------------------------------------

Oldukça basit arayüzlü bir internet sitesi. Yahoo'nun arama sonuçlarını kullanan site, girdiğiniz metini diğer internet sitelerinde arıyor, ve sonuçları güzel bir grafik üstünde görebiliyorsunuz. Eğer metin aramak değil de mesela bir internet sitesindeki yazıların başka sitelerde kopyalanıp kopyalanmadığını öğrenmek istiyorsanız;  [CopySpace](http://www.copyscape.com/) sitesini kullanabilirsiniz.

[![](http://www.plagium.com/images/plagium.png)](http://www.plagium.com/)

3- [Plagiarisma](http://plagiarisma.net/ref/AmN2AKWyMt==) 
----------------------------------------------------------

Bu da tamamen internet üstünden çalışan bir sistem ve şimdiye denediklerim içinde en hoşuma gideni, çünkü Google, Bing ve Yahoo'da arama yapabildiği gibi, akademik makalelerdeki intihal olaylarını tespit etmede çok işe yarayabilecek Google Scholar ve Google Books sitelerinde de arama yapabiliyor. Üye olduğunuzda(ücretsiz), iki metin arasındaki benzerlikleri bulma seçenekleri gibi ekstra özellikleri de kullanabiliyorsunuz. Daha kapsamlı aramalar için paralı üyelik seçeneği de var ancak ücretsiz hali bile oldukça başarılı.

[![](https://lh3.googleusercontent.com/-shp9NZ6r7P8/TXK4N8ZpY_I/AAAAAAAAA08/9BgbWBZs_To/s640/plagiarisma.png)](http://plagiarisma.net/ref/AmN2AKWyMt==)

Umarım vaktinizi bu tür şeylerle harcamak zorunda kalmazsınız. Ama yapmak durumunda kaldıysanız da umarım bu yazının size bir faydası olur.

**İlginizi Çekebilecek Diğer Yazılar**

-   [Litertürü sizin yerinize Google takip etsin.](http://asuyatuyolar.blogspot.com/2011/05/literaturu-sizin-yerinize-google-takip.html)
-   [Google Ngram Viewer](http://asuyatuyolar.blogspot.com/2011/02/google-ngram-viewer.html)
-   [Latex ile Makale Yazma](http://asuyatuyolar.blogspot.com/2011/04/latexle-makale-yazma.html)

