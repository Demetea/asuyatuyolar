--- layout: post name: readability-ile-daha-okunabilir title: Readability ile daha okunabilir dokümanlar ve Kindle'a köşeyazısı aktarma time: 2011-11-04 15:18:00.000000000 +00:00 ---
[![](http://2.bp.blogspot.com/-7whMikguNSA/TrP9NnPmDsI/AAAAAAAABcI/EADWRqgcies/s1600/readability.jpg)](http://2.bp.blogspot.com/-7whMikguNSA/TrP9NnPmDsI/AAAAAAAABcI/EADWRqgcies/s1600/readability.jpg)
Bazı web sayfalarının tasarımları, sundukları içeriği okumak için uygun olmuyor. Örneğin köşe yazısı okumak istiyorsunuz; ya sitenin kullandığı font düzgün okumaya pek müsait olmuyor, ya da yanda çıkan cafcaflı reklamlar ilginizi içeriğe odaklamanızı engelliyor. [Readability](http://www.readability.com/), böyle durumlarda okumayı daha zevkli kılmak için kullanabileceğiniz araçlar sunuyor. Chrome kullanıyorsanız [buradan](http://www.readability.com/addons), Firefox kullanıyorsanız ise [buradan](https://addons.mozilla.org/en-US/firefox/addon/readability/?src=userprofile) yükleyeceğiniz eklenti ile Readability'nin sunduğu hizmeti edinebilirsiniz.
Ben Chrome kullandığım için ondaki kullanımını anlatayım, diğeri de benzerdir. Öncelikle eklentiyi kurun. Sonra okumaya çabaladığınız sayfadayken sağ üstteki eklenti simgelerinden Readability simgesine tıklayın. Açılan menüden "Read Now" seçeneğini tıklarsanız karşınıza sayfanın okunabilir hali çıkacak. Reklam olmasın diye bir gazetenin köşe yazısını eklemek yerine Stallman Amca'nın [Facebook](http://stallman.org/facebook.html) sayfasının görüntüsünü koydum. Hoş, bu sayfa zaten okunabilir bir arayüze sahip ama Readability'nin sunduğu daha da güzel:
[![](http://4.bp.blogspot.com/-x9XEbZzwG40/TrP9Pk6UdVI/AAAAAAAABcQ/mMqqDMWHpEA/s320/readability_1.png)](http://4.bp.blogspot.com/-x9XEbZzwG40/TrP9Pk6UdVI/AAAAAAAABcQ/mMqqDMWHpEA/s1600/readability_1.png)
İsterseniz yandaki menüden ayarlarla oynayarak görünümü değiştirebilirsiniz. Farklı seçenekler mümkün:
[![](http://4.bp.blogspot.com/-BVqithaW488/TrP9PzlZziI/AAAAAAAABcU/LjFRH2VQf78/s320/readability_2.png)](http://4.bp.blogspot.com/-BVqithaW488/TrP9PzlZziI/AAAAAAAABcU/LjFRH2VQf78/s1600/readability_2.png)
Kindle kullanıcıları için güzel bir haberim daha var. Bu sayfaları tek tıkla Kindle'a yollayabilmek mümkün. Menüden "Send article to Kindle" derseniz karşınıza şöyle bir pencere açılacak:
[![](http://1.bp.blogspot.com/-YqmWbivn-Eg/TrP9QUEUnmI/AAAAAAAABcc/XT9HdoGAKMU/s400/readability_3.png)](http://1.bp.blogspot.com/-YqmWbivn-Eg/TrP9QUEUnmI/AAAAAAAABcc/XT9HdoGAKMU/s1600/readability_3.png)
Önceden bu işlemi yaptıysanız doğrudan yollayabilirsiniz fakat ilk kez yapıyorsanız kullanıcı adınızı girmeniz gerekecek:
[![](http://2.bp.blogspot.com/-MEz5IeL5Knc/TrP9Q6pQsiI/AAAAAAAABco/g6aZJYhkAvw/s400/readability_4.png)](http://2.bp.blogspot.com/-MEz5IeL5Knc/TrP9Q6pQsiI/AAAAAAAABco/g6aZJYhkAvw/s1600/readability_4.png)
Kullanıcı adınızı girip yollayın. Sonra açın Kindle'ı, gelsin dosyalar. Gün içinde baktığım ve okusam ne güzel olur dediğim köşe yazılarını böyle yaparak Kindle'a atıyorum. İşten çıkmadan 5 dakika önce Kindle'ı açıp İnternet'ten dosyaların gelmesini bekliyorum ve otobüsle eve dönerken günün yazılarını okuyorum. Siz de sitelerin arayüzlerinden muzdaripseniz ve de ekranda yazı okumayı pek sevmiyorsanız bu yöntemi tavsiye ederim.
