--- layout: post name: ckt title: Mendeley 1.0 Çıktı time: 2011-07-28 01:08:00.000000000 +01:00 --- Mendeley en sonunda beta sürümünden çıktı ve 1.0 sürümüyle karşınızda.

[![](http://2.bp.blogspot.com/-fp_X6wNHxlo/SzABJscyDZI/AAAAAAAAAZs/84EAs_0sEhs/s200/Mendeley.png)](http://www.mendeley.com/)

Yeni versiyonda göze çarpan yenilikler şunlar.
**Alt-klasörler oluşturma:**
Artık alt klasörlerle arşivinizi daha düzenli hale getirebilirsiniz. Ancak benim genel tercihim, dokümanları alt klasörler yerine etiketlerle (tags) düzenlemek.

![](http://2.bp.blogspot.com/-c_rks68MRxI/TjCiD049-wI/AAAAAAAABAQ/mUw-_kzsAkA/s320/mendeley2.png)

**Çift Referansları Bulma:**
Eğer farkında olmadan aynı dokümanları iki kere eklediyseniz de sonradan bu dokümanları ayıklayamadıysanız, bu sürümde bu iş için özel bir eklenti geliştirilmiş. Ancak, ayıklama işleminde dikkatli olun, arada karıştırdığı makaleler çıktı ben yaparken.

![](http://1.bp.blogspot.com/-wwfHCq3ZpOM/TjCjCv4zgzI/AAAAAAAABAU/oPafpR6m79A/s320/mendeley3.png)

**Anında Referans Arama:**
Microsoft Word ve OpenOffice eklentileri de güncellenmiş. Artık referans ararken, siz yazdıkça uygun referanslar hemen altta listeleniyor. Üstelik makale yılı, yazar adı ya da başlıkla da arama yapabiliyorsunuz. Oldukça vakit kazandıran bir özellik olmuş.

![](http://1.bp.blogspot.com/-OsgxuPYA5rg/TjCkSyp8p8I/AAAAAAAABAY/q-imi0oWGhk/s320/mendeley_citation.png)

**PDF Geliştirmeleri:**
Pdf okuma kısmında da bazı geliştirmeler yapılmış. Bunlardan en çok hoşuma gideni açtığınız makalelerde en son kaldığınız sayfayı ve görünümü kaydetmesi. Uzun dokümanlar için oldukça kullanışlı oluyor. Ayrıca dokümanın üstüne aldığınız notları da artık paylaşması daha kolay.
Bu versiyondaki diğer yenilikleri, [bu sayfadan](http://www.mendeley.com/release-notes/) bulabilirsiniz. Mendeley'in yeni sürümünü programın içinden ya da [şu sayfadan](http://www.mendeley.com/download-mendeley-desktop/) yükleyebilirsiniz.
*'Mendeley'de ne ola ki?'* diye soran varsa aşağıdaki yazılara göz atabilir.

-   [Mendeley - Akademik PDF ve Referans Programı](http://asuyatuyolar.blogspot.com/2009/12/mendeley-akademik-pdf-ve-referans.html)
-   [İleri Mendeley Teknikleri](http://asuyatuyolar.blogspot.com/2011/02/ileri-mendeley-teknikleri-1.html)

