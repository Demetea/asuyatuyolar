--- layout: post name: gmail-labs title: Gmail Labs time: 2011-05-25 23:43:00.000000000 +01:00 --- Bir süredir iş güç nedeniyle, pek yazı yazamadım. Şimdilik kısa bir yazıyla başlayalım.

[![](http://4.bp.blogspot.com/-faPWO3pNrqk/Td2EpzC_JgI/AAAAAAAAA78/0wQ5GRUGbDc/s1600/gmail_labs_frnt.jpg)](http://4.bp.blogspot.com/-faPWO3pNrqk/Td2EpzC_JgI/AAAAAAAAA78/0wQ5GRUGbDc/s1600/gmail_labs_frnt.jpg)

Eğer  Gmail kullanıyorsanız (kullanmayanlara da tavsiye ederim) birkaç düzenlemeyle daha kullanışlı bir arayüzüne kavuşabilirsiniz.
Bunun için Gmail ayarlarından Labs seçeneğine tıklayın, ya da daha kolayı Gmail hesabınız açıkken **[bu linke](http://mail.google.com/mail/?#settings/labs)** tıklayın.
Burdan bence işinize yarayabilecek bir kaç eklenti:

-   **Görüntülü sohbet geliştirmeleri:**Eğer Gmail üzerinden görüntülü görüşmeler yapıyorsanız, bu eklentiyle, görüntü kalitenizi arttırabilirsiniz. Aslında bu eklentiden daha önce [şu yazıda](http://asuyatuyolar.blogspot.com/2010/09/gmail-goruntulu-chat.html) da bahsetmiştik.
-   **Akıllı etiketler:**Eğer her gün üye olduğunuz listelerden yüzlerce mail geliyor ve bunları sınıflandırmak için filtreler oluşturmadıysanız, bu eklentiyle Gmail gelen maillerinizi otomatik sınıflandırıp, posta kutunuzun yükünü biraz hafifletebilir.

 [![](http://4.bp.blogspot.com/-jwYWu9FuVEk/Td1-9Re-_2I/AAAAAAAAA7w/42SBmLDb1nc/s1600/akilli_etiket.jpg) ](http://4.bp.blogspot.com/-jwYWu9FuVEk/Td1-9Re-_2I/AAAAAAAAA7w/42SBmLDb1nc/s1600/akilli_etiket.jpg)

-   **Arka planda gönderme:** Büyük eklentili mailler gönderirken, eklentinin yüklenmesini beklemek yerine bu eklentiyi kullanabilirsiniz. Mailiniz arka planda gönderilirken siz kaldığınız yerden devam edebilirsiniz.
-   **Başlık değiştirme:**Yeni mail gelmiş mi diye sürekli kontrol etme gereği duyuyorsanız, bu eklentiyle yeni mail sayısını doğrudan tarayıcınızın başlığında görebilirsiniz. Aynı işi yapan Firefox/Chrome eklentileri de var da, bence bu yöntem daha kullanışlı. Hem Gmail'inizi kullandığınız her bilgisayarda doğrudan çalışır. Tarayıcı başlığını değil de tab penceresini değiştirmek istiyorsanız **Okunmuş ileti simgesi** eklentisini kullanın.

[![](http://1.bp.blogspot.com/-09OXuWl0eG8/Td2BCkIm8DI/AAAAAAAAA70/ZnGHAw49wAs/s1600/gmail_okunmamis.png) ](http://1.bp.blogspot.com/-09OXuWl0eG8/Td2BCkIm8DI/AAAAAAAAA70/ZnGHAw49wAs/s1600/gmail_okunmamis.png)

-   **Göndermeyi Geri Al:** Eminim birkaç kere başınıza gelmiştir, ya mailin ortasında yanlışlıkla gönderirsiniz, ya da ekleyeceğiniz dokümanları eklemeyi unutursunuz. Sonra tekrardan özür maili filan. Bu eklentiyle, mailleriniz gönder tuşuna bastıktan bir kaç saniye sonra gönderiliyor, ve o an bir yanlışlık farkederseniz göndermeyi iptal edebiliyorsunuz.
    Yok derdiniz, unutulan eklentiler değil de sarhoş sarhoş gönderilen ve sonra pişman olunan maillerse '**Koruyucu Posta Gözlüğü**' eklentisini kullanın. Böylece geç saatlerde mail yollamak için önce birkaç matematik problemi çözmeniz gerekiyor. Eğer problemleri çözebilecek kadar ayıksanız, mailiniz gönderiliyor, yoksa sabaha ayılınca artık. 

[![](http://4.bp.blogspot.com/-bdbPOVaFtFE/Td2CLBrBQaI/AAAAAAAAA74/6uHv7HAxmhY/s1600/mod_sendcanceling.png)](http://4.bp.blogspot.com/-bdbPOVaFtFE/Td2CLBrBQaI/AAAAAAAAA74/6uHv7HAxmhY/s1600/mod_sendcanceling.png)

-   **Posta Google Dokümanlar önizleme görünümleri:** (bu eklentinin ismini de çok komik çevirmişler ya neyse) Maille gelen eklentileri (word, pdf, excel) bilgisayarınıza indirmeden çabucak bir göz gezdirmek ve doğrudan tarayıcı ekranında görüntülemek için bu eklentiyi kullanabilirsiniz. Ayrıca resimler, Google Maps içinde benzer seçenekler mevcut.

Şimdilik bahsetceğim Gmail eklentileri bunlar, ama [Gmail-\>Labs](http://mail.google.com/mail/?#settings/labs) kısmındaki diğer eklentiler de oldukça kullanışlı ve eğlenceli, vaktiniz oldukça göz atın...
