--- layout: post name: online-latex-yardimcilari title: Online LaTeX yardımcıları time: 2012-01-13 11:40:00.000000000 +00:00 ---
![](http://1.bp.blogspot.com/-IEzwf7PJD6Q/TxAXxlqkPmI/AAAAAAAAADk/x7UB7jGYZE8/s1600/latex_logo.jpg)
Her ne kadar LaTeX kullandıkça insan yeni bir konuşma dili öğrenir gibi bir çok sembol ve benzeri şeylerin kodlarını zamanla ezberlese de, bazı şeyler vardır ki beynimiz hatırlamamakta inat eder. Eğer sıkıntınız sembollerdeyse [Detexify](http://detexify.kirelabs.org/classify.html) yardımınıza koşuyor. LaTeX karşılığını bulmak istediğiniz sembolü belirtilen alan içine farenizi kullanarak çizmeniz yeterli. Az bir süre bekledikten sonra aradığınız sembolü sağ tarafta karşınıza çıkan olası semboller arasında büyük ihtimalle bulacaksınız. Bulamazsanız umudunuzu hemen kesmeyin ve "Select from the complete list" seçeneğine de bir şans verin derim.
Eğer biçimi önceden belirlenmiş bir taslak içinde çalışmıyorsanız yazı tipinizin alışılmıştan farklı olmasını isteyebilirsiniz. Daha önce biryerlerde gördüğünüz bir yazı tipini arıyor da olabilirsiniz pekala. Bu noktada [http://www.tug.dk/FontCatalogue/](http://www.tug.dk/FontCatalogue/) adresindeki online LaTeX font kütüphanesine bir göz atmak işe yarayabilir.
Online uygulamalardan bahsedip de GMail'i unutmak ne mümkün! Artık GMail'in de bir LaTeX uygulaması var, üstelik bir kereliğine aktive ettikten sonra GMail hesabınızın sol menünüsünde yerini alarak kolay bir erişim de sağlıyor. Detaylar için: [http://alexeev.org/gmailtex.html](http://alexeev.org/gmailtex.html)
Hemen hemen herşeyi internetten halledebildiğimiz şu günlerde "*kim gidip de LaTeX kitabı alır ki*" diyenler olabilir.  LaTeX'in temellerini derleyip toparlayan bir WikiBook da LaTeX için var tabii ki! Bu [adresi](http://en.wikibooks.org/wiki/LaTeX) elinizin altında bulundurmanız size çok zaman kazandırabilir. LaTeX'le ilgili bilmek isteyip de sormaya çekindikleriniz içinse bu [adrese](http://xoph.co/20111024/latex-tutorial/) buyrun lütfen.
